<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>עתיד</title>
        <singer classification="unknown">גבריאל בלחסן</singer>
        <writer>גבריאל בלחסן</writer>
        <composer>גבריאל בלחסן</composer>
        <album>עתיד</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>עתיד</head>
        <lg number="1" type="stanza">
          <l>בלי תוכניות לטווח הרחוק. בלי תוכניות למחר. בלי רישיון. בלי אוטו. בלי כסף.</l>
          <l>לישון כמה שיותר. כמה שפחות לעשות. כמה שפחות לראות. כמה שפחות להתחכך.</l>
          <l>בלי אמונה. בלי חזון. מעט ערכים. שרירים טלוויזיה ושינה.</l>
          <l>10 שנות לימוד, פרופיל 21 , בי-פולר 32 , שנה של חיים שנראים כמו 400 .</l>
          <l>אבל בלילה, געגוע ישן שלא מרפה.</l>
          <l>ליד חמלתית, עיניים כחולות מביטות בי בתוך העפעפיים.</l>
          <l>אני שומע את הקולות: "קום בחור. קום. לך. בעט. תחפור. תשבור.</l>
          <l>תתקדם. תתלכלך. תגדל. תבנה".</l>
          <l>אבל אני מפחד. מפחד. האדמה הזאת חשודה. אי אפשר לסמוך עליה. קשה שלא להחליק.</l>
          <l>ומה זה השאגות האלה שדוחקות בי. אל תעצום עיניים. אל תעצום.</l>
          <l>תפוס גיטרה, תפוס משהו. תפוס את הזין. דחוף אותו לאן שהוא שלא יגידו שלא היית כאן.</l>
          <l>שפרחת לך כמו בלון הליום. שבזבזת חמצן. שינקת מהחיים. שלקחת ולא החזרת דבר.</l>
          <l>קנה לך רכוש. תאיץ, תגמור את המקלחת סוף סוף. בנה תוכנית חיסכון.</l>
          <l>שמור על השיניים שלך שלא יפלו בדרך, בדוק את האשכים שלך מדי פעם,</l>
          <l>שלא גדל שם משהו בטעות. מצא אישה.</l>
          <l>אבל בלילה, געגוע ליד חמלתית.</l>
          <l>לשקט, לסדר, להגיון, בתוך מערבולות של זבל דביק.</l>
          <l>שלא אשאר ככה בלי כלום. עם קצבה וקופסאות כדורים. ויחלפו השנים וארקב פה לבד.</l>
          <l>וכולם יגדלו ויגדלו שפמים וישלחו לי קצת כסף שלא אמות ברעב.</l>
          <l>"אתה צריך להתעורר" שואג לו הקול. ואני מהסה אותו ומכסה את הפנים בשמיכת פוך,</l>
          <l>"שלא תמצא את עצמך שוב מסתובב במסדרונות ארוכים של בתי חולים עם מוח קרוש ורצון עז למות".</l>
          <l>מעלה אבק. נושן. נשכח. תופס טרמפים לקופת חולים,</l>
          <l>כשמכוניות חדישות עם פנים שבעות ודשנות בוהות בי וחולפות ביעף. שיער שיבה. כרס גדולה.</l>
          <l>"אל תוותר" שואג לו הקול. "תרוץ. סדר את הזקן שלך, תחייך, לך לטקסים, מסיבות.</l>
          <l>תעמוד זקוף. נפח את שרירי החזה שלך. תשתול איזה דשא בחוץ. תסיים כבר את הצריף שלך".</l>
          <l>אבל אני מפחד, מפחד לגווע ככה עם השנים ועם ימים בלי שמש וזכרונות של אהבות ישנות.</l>
          <l>אני בטח אלחם בקורי עכביש מצטברים, ערירי בלי שיניים טוחנות ואחכה מחוץ לבית,</l>
          <l>שיחלוף עוד יום, מבלי לדעת דבר. מבלי לדעת דבר...</l>
        </lg>
      </lg>
    </body>
  </text>
</TEI>
