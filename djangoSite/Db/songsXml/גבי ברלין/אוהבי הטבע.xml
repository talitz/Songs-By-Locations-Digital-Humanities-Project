<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>אוהבי הטבע</title>
        <singer classification="male singer">גבי ברלין</singer>
        <writer>פייר פיליפ וסרז' ולרי</writer>
        <composer>פייר פיליפ וסרז' ולרי</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>אוהבי הטבע</head>
        <lg number="1" type="stanza">
          <l>אנחנו מבני ראשון לציון</l>
          <l>נרשמנו להיות בחיל השריון,</l>
          <l>אותנו תמיד הטבע משך,</l>
          <l>אויר הפסגות, העשב הרך,</l>
          <l>מראה הכרמים בשעת הבציר</l>
          <l>וריח הזבל ניחוח חציר...</l>
        </lg>
        <lg Chorus="yes" number="2" type="stanza">
          <l>מן הטנק הגדול</l>
          <l>כאן רואים את הכל</l>
          <l>את החוף,</l>
          <l>את הנוף</l>
          <l>ומרחבים עד אופק,</l>
          <l>אך אם קיר פה מסתיר</l>
          <l>את הנוף המזהיר,</l>
          <l>אז נוגחים</l>
          <l>ופותחים</l>
          <l>את האופק.</l>
        </lg>
        <lg number="3" type="stanza">
          <l>ליבנו יפעם בשעת הזריחה,</l>
          <l>נפשנו תצהל מול גן בפריחה,</l>
          <l>מול פרח קטן בשדה המטווח</l>
          <l>דמעה מעיני תרטיב התותח,</l>
          <l>אז בוא נא אלי פרפר נחמד</l>
          <l>ושב על כתפו של ה..מג"ד..</l>
        </lg>
        <lg number="4" type="stanza">
          <l>עם הטנק נסתער</l>
          <l>מול גבולות וגדר</l>
          <l>החומסים</l>
          <l>וחוסמים</l>
          <l>את נפלאות הטבע!</l>
          <l>כל אויב בראש הר,</l>
          <l>כל משלט מבוצר,</l>
          <l>אז נתקיף</l>
          <l>ונשקיף</l>
          <l>על הטבע.</l>
        </lg>
        <lg number="5" type="stanza">
          <l>בין כל הבנות שהיו עד עכשיו,</l>
          <l>רק את המורה לטבע נאהב,</l>
          <l>צחה כנרקיס, כולה חיננית,</l>
          <l>רכה עדינה וגם טבעונית,</l>
          <l>אצלנו בראשון היתה משולה</l>
          <l>לנוף ראשוני וקרקע בתולה.</l>
        </lg>
        <lg number="6" type="stanza">
          <l>עץ שקמה ואלון</l>
          <l>שמנו לה בחלון,</l>
          <l>שני סלעים</l>
          <l>נפלאים</l>
          <l>גררנו לה הביתה,</l>
          <l>אם תרצה היא לחקור</l>
          <l>את הנוף נעקור,</l>
          <l>נעמיס</l>
          <l>ונכניס</l>
          <l>לה הביתה...</l>
        </lg>
        <lg number="7" type="stanza">
          <l>אנחנו מבני ראשון לציון</l>
          <l>נרשמנו על כן לחיל השריון,</l>
          <l>כדי שנהיה לטבע קרובים,</l>
          <l>כדי שנוכל ללגום מרחבים,</l>
          <l>להביא למורה בבוקר בהיר</l>
          <l>אזוב ירקרק, יחד עם כל הקיר.</l>
        </lg>
        <lg Chorus="yes" number="8" type="stanza">
          <l>מן הטנק הגדול...</l>
        </lg>
      </lg>
    </body>
  </text>
</TEI>