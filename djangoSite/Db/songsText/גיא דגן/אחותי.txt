אחותי ישנה בתוך ארמון של שמיכה
שיער של קש זהוב נמס בזיעה לחה
וכל החלומות מבקרים אותה בלאט
ולא אדע אם עצובה היא או שמחה

היא רצה עירומה בשדות של אגדה
וסוס חד קרן מעופף אוכל מכף ידה

וכל הנסיכים כולם
מביטים ומשתאים
ונספגים אל תוך הכר
והיותם לא נודע.

אחותי מקיצה מתוך תנומה של קטיפה
שמורות עיניה עמוסות עוד לעייפה
ובעריסתה ארמונות בין הסדינים
בתוך הכר יש נסיכים
שכבר ראו עד כמה היא יפה

כשהיא רצה עירומה...

