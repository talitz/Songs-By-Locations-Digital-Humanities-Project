ואתה מחפש
מחפש במקום שאין

מחפש אטריות במקום שטיח
וחורש אדמות - כדי להריח
כלניות
במקום שאין

מחבק תינוקות
במקום את אמא
וזוכר הבטחות
על ימי קדימה

ורוקם אשליות
על מקום שאין

כשאתה חלש - אותך ירוממו
וכשתתחזק - יריות יושמעו
תנופף בענף הדגל
תעבור עוד מחסום, עוד רגל
כדורים יושלכו למרומים
יעלו לעננים
ואתה תישאר מוגן

מגרות של שולחן יופלו למטה.
ישפכו מתוכן, יוגלו הלילה:
מסכות מפורים
קופסאות גפרורים
ישנים

מדליק נרות חנוכה בפמוט של שבת
צורב אינפורמציה - בגודל מגה נקודה ארבעים ואחת
אף אחד לא יודע שאתה לא ישן
כי לא שמים לב שאתה
מחפש במקום שאין
מטגן נקודות
במקום: עוד יין
ושורף עולמות, יורק עדיין:
סוכריות יבשות
ממקום שאין

