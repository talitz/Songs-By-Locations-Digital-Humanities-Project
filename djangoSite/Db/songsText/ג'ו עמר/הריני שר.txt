הריני שר, הריני שר
להרים הגבוהים מסביב אני שר
לעצים הפורחים באביב אני שר
לספינות ההולכות אל הים
לרחובות הגדולים ההומים באדם
הריני שר, הריני שר

אני שר לרוכבים העוברים במדבר
על סוסם האדום הדוהר אני שר
לבנות הפורמות צמתן
וחולמות על נסיך שיבוא לקחתן
הריני שר, הריני שר

אני שר מן הרחוב לפרועי הבלורית
השורקים בעוברם את הכביש במכונית
אני שר לחדרי מדרגות
כי עכשיו נפרדים שם בעוד נשיקה
הריני שר, הריני שר

אני שר כי חלפה ועברה עוד שנה
ולך הקבצן ממולי בפינה
ולאיש שעצר בגללו
וזרק עוד פרוטה למגבעת שלו
הריני שר, הריני שר
הריני שר, הריני שר

