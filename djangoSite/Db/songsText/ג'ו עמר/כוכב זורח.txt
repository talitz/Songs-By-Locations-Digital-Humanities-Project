לא הבאתי לביתך מחרוזת זהב
לא הבאתי לביתך פרח בדש
לא הבאתי לביתך אוצרות שנהב
אך הבאתי לביתך זמר חדש.

כוכב זורח
ליבי שמח
השיר קולח
עם בוא הליל.

לא הבאתי לביתך ענבלים של שיר
לא הבאתי לביתך צליל של גיטר
לא הבאתי לביתך מאוצרות אופיר
אך הבאתי לביתך יין שיכר.

כוכב זורח...

לא הבאתי לביתך מור וארגמן
לא הבאתי לביתך אבן טובה
לא הבאתי לביתך בלבי סימן
אך הבאתי לביתך אש אהבה.

כוכב זורח...

לא הבאתי לביתך עדיים של פז
אך הבאתי לביתך אור בחלון
לא הבאתי לביתך סוד חדש או רע
אך הבאתי לביתך שיר של שלום.

כוכב זורח...

