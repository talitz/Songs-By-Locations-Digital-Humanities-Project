רק אותך אוהב הלילה
דימדומים ומנגינות
והמתנה שלי הלילה
בלי אותן האכזבות.

רק אותך רוצה הלילה
אין לי כלום, גם לא מילים
ואני חולם, חושב עלייך
את כמו מיליון שירים.

כה זרה את לי ולמה
הלכת עם מישהו אחר
לפעמים אני חושב
איך לאהוב אותך הלילה
אין לי לילה, אין לי יום
אין לי לילה.

רק איתך אפרוט הלילה
עם מיתר ונשמה
רק אותך רוצה הלילה
עם הצלילים והדממה.

כה יפה את לי ולמה
הלכת לי לעולם אחר
לפעמים אני חושב
מה לעשות לבד כל לילה
מה לי לילה, מה לי יום
מה לי לילה.

רק אותך אוהב הלילה
דמדומים ומחשבות
והמנגינה שלי הלילה
כמו אותן האכזבות.

רק אותך רוצה הלילה
אין לי כלום, גם לא שירים
אני חושב, חולם עלייך
את כמו מיליון צללים.

כה רכה את לי ולמה
הפכת למשהו אחר
לפעמים אני חושב
איך לאהוב אותך כל הלילה
את לי לילה, את לי יום
את לי לילה...

רק אותך רוצה הלילה....

