יש אשר יחשוב אדם שהינו חכם
לפעמים ירצה לכבוש את כל העולם.
יש לו כל אשר ירצה, לא חסר דבר
ואולי הוא יושב בעצב.

כי כאלה החיים, יש בהם הכל
טוב ורע הולכים יחדיו, לא יוכלו לשאול
מי רוצה רק את הטוב, מי רק את הרע -
מקבלים לתמיד את שניהם.

ומתפתלת, מתייסרת הנשמה
ולא יודעת מה רוצה היא מעצמה.
מבקשת, מתחננת על נפשה -
רק לחיות בשלווה מי יתן לה.

שמש עוד לך תזרח אחרי הליל,
על צירו סובב עולם, כך הוא מתגלגל
כל מה שהיה יחזור, החוזר הולך
ואולי עוד ישוב אי פעם.

כי כאלה החיים, כך עולם סובב -
יום אחד אתה שונא, יום אחר אוהב
לפעמים אתה עשיר, לפעמים עני
ואולי אתה חי בלי טעם.

ומתפתלת, מתייסרת...

