ברחובות תל אביב הסמוכים אל הים
היא נולדה
היא נברה כמו חתול בין פחי האשפה
לבדה
כך עברו החיים, כמעט בלי משים
על ידה

חורפים ארוכים היא ישבה מול הים
להקשיב
היא עטפה את גופה בקרעי חלומות
להכאיב
וגופה העייף התפלל כל הזמן
לאביב

בירקון בפינה
פנסים מספרים
על אותה השכונה
על אותה נערה

שיכורים וזקנים את ידיה קרבו
אל גופם
וקרעו בחזקה את עורה הלבן
עד זוב דם
בלילות חשוכים היא היתה כמו פנס
מיותם

בירקון בפינה...

ברחובות תל אביב עוד נופלים כוכבים
בשתיקה
והלילה לוטף בידיו את העיר
הריקה
היא נותרה בפינה מחבקת חתול
בחיקה

בירקון בפינה...

