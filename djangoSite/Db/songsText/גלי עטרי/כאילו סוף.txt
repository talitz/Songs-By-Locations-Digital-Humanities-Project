כאילו כאן סוף סוף
נרגעת נדידה
הנח ראשך המיוגע
אולי הלילה לא יעיק יותר מדי
על הצמרת הכבדה
הנח ראשך גם איש כמוך מתעייף
וראויה לו הפוגה
כי עוד מעט כי עוד מעט
אתה זוכר
הרי צריך לקום
לעבודה.

אולי לא בידי
לפטור אותך כליל
מעול כבד ומטרדה
אבל ברגע זה
אצלי איתי וכאן.
הנח ראשך המיוגע.
מה שיבוא - יבוא
אם כך או כך יבוא
הנח ראשך המיוגע
כי עוד מעט, כי עוד מעט
אתה זוכר
הרי צריך לקום
לעבודה.

כאילו כאן סוף סוף נרגעת נדידה,
הנח ראשך המיוגע
אולי הלילה לא יעיק יותר מדי
על אי שקט וחמדה
מה שיבוא - יבוא
אם כך או כך יבוא
ומה שלא ידוע יוודע
ועוד מעט צריך
צריך לקום
לעבודה.

