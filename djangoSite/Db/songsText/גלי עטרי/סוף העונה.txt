סוף העונה, כל חלון מראה כבר
את סוף העונה, בלילות כאלה
היא לא ישנה, משהו עומד באוויר.
פרק נגמר, כל הסימנים
שהקיץ עבר, יש לה הרגשה
שהעצב מוכר, שוב הגיע סתיו אל העיר.

ילדות גדולות בוכות עכשיו
כל שנה בסתיו, כל שנה בסתיו.
מחכות שכבר ייפול כוכב,
כל שנה בסתיו, מה יהיה עכשיו.

כבר ממחר היא תהיה אחרת
לבד זה מוזר, היא אולי תבין
שמדי מאוחר, שום דבר חשוב לא קרה.
שוב עננים, עוד מעט הגשם
בינתיים שתיקה, עוד מעט הקשת
דממה ארוכה, שבע השנים הבאות.

ילדות גדולות בוכות...

סוף העונה כל חלום מראה כבר את סוף העונה.
בלילות כאלה היא לא ישנה,
משהו עומד באוויר.

ילדות גדולות בוכות...
ילדות גדולות בוכות עכשיו
כל שנה בסתיו, כל שנה בסתיו.

