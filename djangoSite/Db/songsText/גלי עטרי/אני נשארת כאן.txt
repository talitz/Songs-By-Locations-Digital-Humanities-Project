אם אתה הולך
אולי בכלל עדיף שלא תחזור
אני אשפוך בטון
ואעשה משטח מים שיכור

אני אני אני
איתי ועם עצמי
נחיה חיים של יציבות
עכשיו אתה מבסוט

אם אתה הולך
יהיה לי מסודר הבלאגן
תוותר עכשיו
תדע שלתמיד אתה פחדן

אם אין אני לי מי
כמו כל פתגם סתמי
לא נתאר את הבדידות
לבד תהיה מבסוט

אני אוהבת אותך
כמו תמיד אני איתך
והלב שלי מוכן לכל עניין

אני אוהבת אותך
בין כשלון להצלחה
אני כאן גם כשכואב ומסוכן
אני נשארת כאן

אם אתה הולך
אני אשים הכל במגירות
זכרונות חיים
ישארו קפואים בתוך תמונות

אתה אתה אתה
תהיה עם עצמך
אולי אתה תהיה מבסוט
אולי הכל טעות

אני אוהבת אותך...

אם אתה הולך
אני אזכור אותך בתור חלום
אני אקום לבד
אתה תחזור ולא יהיה מקום

אני אתה אני
בינך לבין עצמי
תגיד זה לא קצת אנוכי
לקלוע מתוכי

אני אוהבת אותך...

