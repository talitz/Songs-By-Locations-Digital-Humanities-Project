תמונות ילדות צמות ומגפיים
בוואדי השוטף
היית יושבת על עצים צומחים במים
אני ניגנתי במרתף

הנעורים האבודים, יקירתי
הזיות ובחורים
אמרת שתהיה לך אהבה אחת
ולי אולי עשרים

ואת תמיד היית גם כשנסעתי
רחוק להתנתק
והסתכלתי על הכל מהתחלה
וגם עלייך בספק

אחר כך החיים הראו לנו
לאן הם מגיעים
והחזקנו זו בזו חזק
כמו שרק הנשארים יודעים

כי בעולם הזה, שכל אחד צועק
לתשומת לב ואהבה
אני מודה לאלוהים שאת קרובה

את ואני קשורות בקשר
אין שום דבר דומה לו
אפילו את הכוכבים שאלתי איך זה
שיש דברים כאלו

אנחנו עוד נחיה עד גיל מאתיים
זקנות מטורפות
נשב ונפטפט באור הערביים
על השנים הכי יפות

כי בעולם הזה שכל אחד צועק
לתשומת לב ואהבה
אני מודה לאלוהים שאת קרובה

