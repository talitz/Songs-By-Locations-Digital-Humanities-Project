שיר אשיר לנערה ושמה לי
ודאי תשאלו למה לי
אני אגלה לכם את זה בסוד ושיר
לי עושה אותי איש עשיר
כי כל מה שלה הרי זה שלי
המשפחה שלה שלי
הבית הגדול והחם שלה שלי
וכל החברים שלה והחברות שלי
אין דבר שלה שהוא לא שלי
וגם כשאני שלה אני שלי

נערה ושמה לי שתמיד תגדלי
שתמיד תהי לי כי מי אם אין אני לי
נערה ושמה לי את גם עונה לשם פטרה
על שם סבא ועל שאת גם אקסטרה לארג'

שיר אשיר לנערה ושמה לי
הרי שוב תשאלו למה לי
וגם את זה אני בתוך השיר אגיד
לי עושה אותי איש חסיד
האומר שלך שלך ושלי שלך

ניסיתי להגיד את זה שנים ללא הצלחה
עד שפגשתי נערה נאורה ויפה כמלאך
שאלתי אותה איך קוראים לך
קוראים לי לי ויש לי אבא אמא שלוש אחיות ואח
אמרתי מיד שלך שלך ושלי שלך

עושה אותי חסיד
עושה אותי עשיר
ואני לא היחיד זה למה לי שיר

נערה ושמה לי שתמיד תגדלי
שתמיד תהי לי כי מי אם אין אני לי
נערה ושמה לי את גם עונה לשם פטרה
על שם סבא ועל שאת גם אקסטרה לארג'

הנה שרתי לנערה ושמה לי עכשיו אתם יודעים למה לי

