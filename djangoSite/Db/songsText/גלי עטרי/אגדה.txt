בעמק ירוק סבתא טובה
יושבת יומם וליל וטווה
טווה ואורגת בדים מקפלת
לתפור לשמיים שמלה של תכלת

ביד מצומקת רועד המנור
שתי וערב תכלת ואור
סובב הגלגל וגדל הבד
לובשים השמיים שמלת שבת

צוחקת הסבתא
שולבת ידיים
עמק ירוק
תחת תכלת שמיים

באות חסידות וחוזרות במעוף
סבתא בארץ שלנו עצוב
סבתא בארץ שלנו אין תכול
לובשים השמיים שמלה של חול

צוחקת הסבתא...

קרע על קרע
וטלאי על גב טלאי
אפור הרום
וקרח הגיא

סבתא את כל החוטים מקפלת
סבתא אוספת את בד התכלת
סבתא הולכת לארץ אחרת
לתפור לשמיים שמלה מפוארת

צוחקת הסבתא...

תופרת בלילה
תופרת ביום
ירוק העמק
ובהיר הרום
לבשו השמיים
שמחה כחולה
בכל העולם
שבת גדולה

צוחקת הסבתא...

על ראש הגבעה
צמרות רועדות
מארץ אחרת
באות חסידות

