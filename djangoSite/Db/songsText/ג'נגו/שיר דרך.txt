נשבר השרב, עולה הלחות
השמיים מתכסים עננים
נוסע אלייך אישה יפה
והרוח מצליפה בפנים
הכל כבר מחכה לגשם
ואני עייפתי מלרוץ
בא הביתה עוד מעט
הרי לא תעזבי אותי בחוץ

הכביש מתפתל, כפר ערבי
עצי תאנה במדרון
אדם עם כאפייה, נשים בשחור
הרועים כבר כינסו את הצאן
אני עף אלייך כמו ציפור
כל כלי רכב איננו נחוץ
בא הביתה עוד מעט
הרי לא תעזבי אותי בחוץ

אני בא הביתה...
בא הביתה...

כל מקום שאני עובר
יכול היה להיות ביתי
יכולתי לחיות שם, להתבצר
יכולתי גם למצוא את מותי
על אם הדרך ישבתי לא פעם
ממתין לאיזה כח חילוץ
בא הביתה עוד מעט
הרי לא תעזבי אותי בחוץ

אני בא הביתה...
בא הביתה...

הזמן לא עומד, הטבע זורם
ולרוח יש קול חלילים
מתחילה עליה מול ההר היורד
וצריך להתחשב בכללים
וכרגע מתחיל גם הגשם
הגנן רציני וחרוץ
בא הביתה עוד מעט
הרי לא תעזבי אותי בחוץ

כן, את תחייכי ואני אחייך
ובדרך למיטה נתפשט
חסרת לי כל כך, אישה יפה
כל שעה וכל רגע אמת
חומך חסר לי בלילות
בימים נותרתי בלי תירוץ
בא הביתה עוד מעט
הרי לא תעזבי אותי בחוץ

אני בא הביתה...
בא הביתה...

