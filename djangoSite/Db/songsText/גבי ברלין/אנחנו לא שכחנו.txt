לא נביא אני, אמי ירושלים
לא סופר אני ולא חורז שירים
אני חיל פשוט, אמי ירושלים
את אהבתי לך שרתי בפגזים.

את אהבתי לך בדמי כתבתי
ובדם רעי שלא יראוך יותר
כשנדם הקרב ובלבך נצבתי
לא יכולתי פתע, אמא, לדבר.

אנחנו לא שכחנו מלך ונביאים
אנחנו לא שכחנו בני חשמונאים
אנחנו לא שכחנו לוחמי פלמ"ח
ראי עירי ממרום שבת
כי שב עמך, נופץ שבייך
אנחנו פה איתך... ובך.


כמו טבעתי באלפי, אלפי שנותיך
מת אני, נופלך, ושב איתך לחיות
ידי אני מושיט לחוש באבניך
כל אחת לי סחה אלף אגדות.

כל האגדות צופות כיצד נולדת
מלכתן באש, בנפץ ובדם.
חובק עם בירתו, בירה עמה חובקת
לא יפר שום כח נדר דבקותם.

אנחנו לא שכחנו...

