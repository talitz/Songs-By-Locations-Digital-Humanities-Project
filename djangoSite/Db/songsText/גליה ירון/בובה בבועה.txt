מתקנת את הליפסטיק
מכווצת ת'ישבן
חיוך למצלמה
ושיהיה לבן
מטפחת את האושר
מדיטציה על החוף
מלפפון עם לבן
מעכבת את הסוף

עוד מעט שלושים
והוא עוד לא בא
ניסיתי להמציא אותו
נשארתי עצובה
אולי מליון דומים לו
נתפסו לי בחכה
זרקתי חזרה למים
עדיין מחכה

אני בובה בבועה בבועה

יום אחד הוא עוד יגיע
הוא רחוק מכאן אולי
ידפוק אצלי בדלת
ינפץ אותי ודי
כה אמיץ ופוטוגני
הוא ייקח פטיש גדול
ישבור לי את הקרח
אתן לו את הכל

עוד מעט שלושים
והוא עוד לא בא
ניסיתי להמציא אותו
נשארתי עצובה
חיכיתי שיבוא אלי
חיכיתי לו שנים
חיקוי של אהבה גדולה
לבד בין הסדינים

אני בובה בבועה בבועה

אמושנל ריפילינג, פילינג, הילינג
אירופה הודו תאילנד פיליפינים
הלב כואב בלילה ובבוקר
ה-א.ק.ג תקין
זו בטח מועקה של חוסר

אני בובה בבועה בבועה.

