מסילה ישרה נמתחת
רכבת נוספת יוצאת
רשמת לעצמך מה לקחת
אבל לא כתב לך העט
חשבת לנפנף במטפחת
להתרסק אל הקיר
חשבת שאת בלתי נשכחת
אותך אף אחד לא מכיר

לא עובר בדלת זה לא נכנס
כל כך קרוב אבל בלתי נתפס
או שהרוח תבוא ממזרח
שייפתח עלי שייפתח

בשדה של קוצים את שולחת
היד מוציאה ניצוצות
האש שבך לא מתלקחת
אבל זה שורף לא פחות
את קשורה, את בלתי מותרת
חורגת מעודף מטען
מהאוויר מפזרת
מלח על פצע ישן

הגוף לא יכול להחזיק מעמד
קרוב לוודאי שיכאב לו
הוא לא ישמע בקולך השפוי, הדועך
למה ואיך
זה לא עובר בדלת זה לא נכנס
כל כך קרוב אבל בלתי נתפס
אז שהרוח תבוא ממזרח
שייפתח עלי שייפתח

