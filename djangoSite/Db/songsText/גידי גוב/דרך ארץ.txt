יושבים ביחד, שותים בנחת
וכל הפחד מתייבש,
ואם מטפחת לאט נפתחת,
אז אף אחד לא מתבייש.

הקיץ עוד לא התמתח,
מתמהמה להזדקף
ואין לדעת עוד מה יתפתח
מהחוקים שהוא עוקף.

שוב לא רגוע, אולי נגוע
כל-כך פגוע ומיותר,
מרגיש תקוע ושוב פקוע
בסבלנו אותו מיתר.

במרפסתך פורח ורד
ושפתותייך דם שושן,
ואין יודע כמה זמן
אני עוד אחכה לך כאן.

דרך ארץ אדמה אדמתי,
דרך גבר בעלמה עלמתי,
דרך ארוכה הלכנו
דרך ישרה שכחנו
דרך ארץ אדמה אדמתי.

שטופים במוח, רוצים לשמוח
למי יש כוח להתנגד.
טרופים לצמוח, מתים לברוח,
רוצים לשכוח, להתמרד.

בסכין היא מתפשטת
ומתעטפת בצעיף
התענוג רק יחריף
וערפל מתוק יצעיף.

דרך ארץ אדמה אדמתי,
דרך גבר בעלמה עלמתי,
דרך ארוכה הלכנו
דרך ישרה שכחנו
דרך ארץ אדמה אדמתי.

ארץ מורידה חולצה בצמא,
ארץ אבן מצוצה בחמה,
ארץ אשר אבניה ברזל
ארץ אשר שעירה לעזאזל...

אשת הקבלן רצתה יהלום
אשת החבלן עשתה לי שלום
אשת הסוכן לחצה לי ת'יד
ואשת הקצין חלצה לי... לחצה לי... נתנה לי...

דרך ארוכה הלכנו
דרך ישרה שכחנו.

דרך ארץ אדמה אדמתי
דרך ארץ אדמה אדמתי
דרך גבר בעלמה עלמתי
דרך ארץ...

