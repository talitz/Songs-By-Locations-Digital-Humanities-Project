חנינא לא בחר לו את האם
חנינא לא בחר לו את האב
וכשבלילה זה פשוט קרה להם
אז על חנינא איש עוד לא חשב

חנינא לא בחר את השיער
חנינא לא בחר לו את הגוף
וגם את התקופה הוא לא בחר
ולא את הצורה של הפרצוף

אבל תודה לאל הילד כבר גדל
ואת עצמו מאחרים הוא מקבל
הוא מקבל את שמו, וגם כללי נימוס
וגם את שפת אימו, וגם את הייחוס
הוא מקבל מדים, תלבושת אחידה
עיתון לילדים וכסף לגלידה
ורקע כלכלי וגם מספר אישי
וגם מטען שכלי וגם מטען רגשי
כי

חנינא לא בחר את המורים
ולא את תוכניות הלימודים
חנינא לא בחר בגיבורים
ולא במלחמות היהודים

חנינא לא בחר את המצב
גם בסכסוך חנינא לא בחר
חנינא לא בחר את שדה הקרב
אשר ממנו חי הוא לא חזר

אבל תודה לאל עוד ילד כבר גדל
שאת עצמו מאחרים כבר מקבל
הוא מקבל את שמו, וגם כללי נימוס
וגם את שפת אימו, וגם את הייחוס
הוא מקבל מדים, תלבושת אחידה
עיתון לילדים וכסף לגלידה
ורקע כלכלי וגם מספר אישי
וגם מטען שכלי וגם מטען רגשי
כי...

