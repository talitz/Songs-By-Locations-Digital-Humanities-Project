אותך חיפשתי כל ימי
אהבתי היחידה את
את התשוקה שבשפתי
המבינה והיודעת
ואת הלחם והיין והמלח -
ואני עדיין מחכה לך

אהובתי הראשונה
בקיץ לח לים פרחה לה
גם השניה, אחרי שנה
יצאה מתוך ליבי, הלכה לה
רק את נשארת בתוך תוכי, כאבן סלע -
ואני, אני עדיין מחכה לך

הו יפתי המופלאה והרחוקה
אני לוחש געגועי
האם גם את לי מחכה?
האם גם את לי מחכה?
האם גם את -
לי את מחכה

נדמה לי כי עברת ברחוב
ואנוכי כבר אב לילד
אביב ירוק הפך צהוב
ושן הזמן אותי אוכלת
ומה נותר לי מפרייך? לא גם לא פלח -
ואני, אני עדיין מחכה לך

הו יפתי...

לא, מעולם לא ראיתיך
את שמך אף פעם לא שמעתי
אך בנפשי נשאתיך
את - אהבה שלא ידעתי
ולבדי אני מוזג כוסית משקה לך -
ואני, אני עדיין מחכה לך

הו יפתי...

האם גם את, לי את מחכה

