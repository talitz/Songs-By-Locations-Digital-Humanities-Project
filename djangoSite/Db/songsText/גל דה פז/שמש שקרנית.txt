שמש שקרנית ונוצצת
מבחוץ היא לי קורצת
היא אומרת לי לבוא
שמש שקרנית לוחשת
למה את עוד לא מתלבשת
היא אומרת לי לבוא

אני קמה, ושמה
חולצה נוחה בלי שרוולים
וכפכפים, מכנס קצר
יוצאת אליה, אל חום קרניה
פתאום נהיה לי קר...

ואיך כל פעם מחדש אני נופלת באותו הפח
אותה מלכודת של קרני האור אשר בוהקת במזרח עומדת בחוץ ורועדת, מתי את יוקדת? זה טריק מלוכלך!!
שוב במיטה משתעלת, את מתבשלת בתוך החום שלך

הבטחה גדולה ונוצצת
כל חיי היא לי קורצת
היא אומרת לי לבוא
הבטחה גדולה לוחשת
למה את עוד לא מתרגשת
היא אומרת לי לבוא...

אז אני קמה, ושמה
שמלה קצרה עם כפתורים
ועקבים, סיכת פרפר
יוצאת אליה, אל חום קרניה
פתאום נהיה לי קר

איך כל פעם מחדש אני נופלת באותו הפח?
אותה מלכודת של קרני האור, אשר קורצת לי כל כך...
עדיין בחוץ ורועדת, מתי את יוקדת? זה טריק מלוכלך!
שוב במיטה משתעלת, את מתבשלת בתוך החום שלך
כן...

אז איך כל פעם מחדש אני נופלת
כל פעם מחדש נופלת באותו הפח
איך כל פעם מחדש אני נופלת
כל פעם מחדש נופלת באותו הפח

