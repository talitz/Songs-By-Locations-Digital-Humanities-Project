מתבונן באין סופי.
מתאהב בו, עד כלותי.
אינני עוד, מלבדו.

ליבי
מדורה של אהבה
עזה ומתוקה,
ממיסה
כולי,
בריאה ועולם,
בך,
אהוב מושלם.
אינני עוד, מלבדו.

כל טיפה של ים,
כל גרגר של חול,
עדות רצון בוראם,
הרחמן, הכל יכול,
יותר מכל מלאך,
יותר מאור עליון.

לזכות העולם הזה ייאמר
שברוב הדר וצלצלי-פאר,
דווקא בו, מורגש החסר.
עד כדי לא ניתן כבר לתאר
שום מקום אחר בו השלמוּת
מתגלה, יפה יותר.
אינני עוד, מלבדו.

כל מה שאני לא
ברור שאני כן
וכל היופי הוא
שאני משתקף בכם.

אותי
לא צריך לשכנע
שהאל קיים.

אותי
צריך לשכנע
שקיים בכלל עולם.
אינני עוד, מלבדו.

