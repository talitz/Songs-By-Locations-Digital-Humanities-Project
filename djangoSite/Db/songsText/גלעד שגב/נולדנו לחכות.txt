יוצאים אל הערב, יורדים למכוניות
יודעים את הדרך, יוצאים כדי לבלות,
הולכים לקולנוע אחר כך קצת לשתות,
חושבים מה עכשיו לעשות

הולכים אז לרקוד מוקפים באורות,
לוקחים חומרים שיעזרו לנו לראות,
עוצמים את העיניים, רוצים לגלות
חושבים מה עכשיו לעשות

יודעים מה שצריך כדי לחיות
עושים מה שצריך כדי לרצות,
את החיים החדשים נראה בפרסומות,
וסיפורים של אחרים יתנו לנו לבכות,
המתנות שלנו סגורות בעטיפות,
אני ואת נולדנו לחכות.

חוזרים מהערב, שוכבים כדי לאהוב
האור של הבוקר, נשקף מהשעון,
חושבים על המוות, חושבים גם כולם,
יודעים שאין מה לעשות,

יודעים מה שצריך כדי לחיות...

