טלי מחכה ואילן לא חוזר
כי בשבילו זה כבר מזמן לא בית
ליונתן אין תחושה של זמן
הוא לא שמע מגליה כל הקיץ
ניסו המון דני ושרון
פשוט עשו הכל ולא הצליח
קומה שניה התפנתה דירה
כי שלי לא הצליחה להבטיח

וגם אם אין ספק שלאהוב אותך זה סתם טעות
את זה אני לא רוצה לדעת
כי רק כשזה קרוב איתך שם אני יכול למות
זה כמו באלוהים לגעת

רחוק מכאן, אילן הוא שחקן
אבל הוא לא מפסיק לרצות את טלי
וגליה גם נסעה מעבר ים
אומרים שהיא נהיתה קצת לא נורמלית
הדכאון נגע שוב בשרון
מחלום היא ראתה את דני
קומה שניה עוד יש דירה פנויה
על הקיר תמונה ביום רומנטי

וגם אם אין ספק שלאהוב אותך זה סתם טעות
את זה אני לא רוצה לדעת
כי רק כשזה קרוב איתך שם אני יכול למות
זה כמו באלוהים לגעת

גם אם כשאין ספק ולאהוב אותך זה סתם טעות
כולם נופלים לתוך טבעת
כי רק כשזה קרוב איתך ככה זה נהיה פשוט
זה כמו באלוהים לגעת

