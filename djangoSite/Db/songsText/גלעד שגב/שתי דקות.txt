שתי דקות לנסיעה, את מסיטה מבט לכיוון המראה
נופים של ארץ חדשה, נהג מונית ששר בשפה לא ברורה,
שתי דקות להגעה, ללב פתאום חודרת מחשבה אסורה,
ואת נמצאת רחוק עכשיו, פוחדת לעזוב, מחזיקה נשימה...

ילדה גדולה ואבודה של אהבה,
אני מכיר אותך כל כך בלי לדבר,
כל מה שתמיד ביקשת,
כל מה שתמיד חיפשת,
למצוא את האחד שיישאר,
בידי את יכולה להישבר

שתי דקות להמראה, אורזת ת'חיים שוב לתוך מזוודה,
מעיל ארוך עד הרצפה, איפור עדין ששמת לכסות אכזבה,
שתי דקות להגעה, ללב פתאום חודרת הרגשת חרטה,
ואת נמצאת רחוק עכשיו, פוחדת לעזוב את מסלול הנפילה...

ילדה גדולה ואבודה...

