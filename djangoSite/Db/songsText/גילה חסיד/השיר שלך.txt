בחלום הלילה כמו בתוך מסע
כשהאור כבה אותי את מכסה
את עדיין עוד פה
וכמו אז יושבת לידי קרוב
ושפתייך שנשקו לי לילה טוב
לוחשות- סג'אפו

זהו שיר שלך זה שיר של אהבה
הוא כואב אבל הוא גם נותן לי כוח
לתת עוד מעצמי לדעת גם לשמוח
כמו נשיקה שמרעידה
כמו חיוך של פרידה

צליל בוזוקי מהרחוב גווע לאט
וצלצול הטלפון- ודאי זו את
שאומרת שלום
ואולי זה רמז ששלחת משם
מושיטה לי יד עם החיוך החם
לעבור את היום

זהו שיר שלך...

ויודעת שגם כאן את באולם
מקשיבה לשיר הזה שלא הושלם
וגאה בי כל כך
בחלום הלילה את תמיד איתי
המבט שלך בתוך עיני ביתי
הוא יעיד שניצחת

כן עכשיו את שיר את שיר של אהבה
הוא כואב אבל הוא גם נותן לי כוח
לתת עוד מעצמי לדעת גם לשמוח
כמו נשיקה שמרעידה
כמו חיוך של פרידה

