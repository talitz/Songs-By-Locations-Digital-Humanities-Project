בעיר גדולה בין הר לסלע
ראיתי אנשים
ממלמלים דברים קשים
חושבים שהחיים לא מסבירי פנים

כיכר הומה בצהריים
וחם לו מבפנים
רוצה ללגום מילה טובה
לראות עוד פרצופים שמתקלפים

בינתיים החום ירד
אבל אש אוכלת מבפנים
אז כשאני לבד
פתאום מושיטה לי יד
כותבת ברעדה שנים שעברו וצעקה
בוא נצא מתוך החושך
אל אור היום

בעיר גבוהה בין הר לבית
ראיתי בפנים
רציתי לתפוס פינה שקטה
לשים את הראש קרוב לעננים

עין צופה על העיר הגבוהה
ואנחנו כאן כל כך קטנים
לא מסתירים את הפנים
רק מסתתרים מהשנים

