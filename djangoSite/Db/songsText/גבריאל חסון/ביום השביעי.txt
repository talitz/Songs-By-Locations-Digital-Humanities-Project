תצאי כבר מתוך הקור שעולמך יונק
נגני את שירך גם כשאני שותק
אל תסתכלי מתוך עינייך
את תקמטי את עור פנייך
רק במים שמעל לשמים
מטהר עולמך

קחי מתוכי את מה שיש
תרקמי בתוכך עוד כוח
תני לשכוח את מהותי המתגלגלת

רקיע מבדיל בין מים למים
השורש משפיע על עשבי הבר
שרוצים להודות בינתיים על צמיחתם

הבוקר עולה ומדבר החטא מתנשם
ביום השביעי מתקרב ואני מוחה
את הדמעות ומיישב את החמה
שתחמם את הים והאדמה
ואז נוכל פתאום לצמוח
אבל השורש יהיה קרוב לאדמה
תמיד מאיזה צד שלא תביט
תראה את עצמך שקוע בה

ונהר יוצא מעדן להשקות את הגן
רקיע מבדיל בין מים למים
השורש משפיע על עשבי הבר
שרוצים להודות בינתיים על צמיחתם

