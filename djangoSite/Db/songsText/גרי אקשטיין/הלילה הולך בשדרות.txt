הרחק בהרים
אספו איכרים
את כל עוללות הכרם
אשכול רק אחד
בכרם שרד
ויהי לתנים לטרף

כבר עלה מן הים
ערפל אדמדם
והלילה הולך בשדרות

בחוף אלמוגים
משו דיגים
את כל הרשתות ממים
סירה יחידה
במיים שרדה
ותהי לרוחות שלל היא

כבר עלה מן הים...

אל תוך אהליו
הגדוד נאסף
וכל הדגלים הורדו
חייל רק אחד
בדרך שרד
כי בתוך ההרים אבד הוא

כבר עלה מן הים...

בכל הדרכים
כליתי כוחי
ברוב מחולות וזמר
שירה יחידה
בנבל שרדה
והיא לעולם אילמת

כבר עלה מן הים
ערפל אדמדם
והלילה הולך בשדרות
ועולים על ליבי
רק שירים עצובים
כשהלילה הולך בשדרות

