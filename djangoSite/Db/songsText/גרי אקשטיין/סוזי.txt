סוזי מרחפת בין שקיעה בים לבין שמיים
בלי מנוחה
סוזי מחפשת מלאכים שיפרשו כנפיים
סוזי בוכה

דמעותיה בין גלים נופלות
ואין מי שידע
קול בכייה נישא עם הרוחות
וסוזי בודדה

סוזי מרחפת בין גלים שחורים ללובן זעם
בלי נגיעה
סוזי מחפשת רק פיסת מקום שאין בה צער
סוזי רואה

עוד כוכב אחד מן המזרח
כמדרגות של אור
מבטו נועץ בחול הרך
וסוזי תעבור

את צחוקה שומעים בין השקיעות
יורד על פני הים
סוזי כבר אספה את הדמעות
ולא תחזור משם

