לפעמים אני שוכח
את המגע החם
של עינייך הו עינייך
שראו אותי נרדם

והחורף שהשארת בי
דומה פתאום לשיר
שהיית בוכה בלילה
שעכשיו אותי מעיר

מסתובב ושר
את קירות הבית
מסתובב ושר
את הזמן ההוא

לפעמים אני שוכח
ולפעמים זוכר
איך הרוח הצפונית
עזרה לסתיו להיגמר
וכל כך מעט נשאר בי
ממה שאת נתת
לפעמים כשבאת אוהבת
ונתתי ולקחת

מסתובב ושר...

והשיר המר המתוק הזה
חוזר ולא חוזר
לפעמים אני בטוח בו
ולפעמים עוצר
ונוגע במילים
שלא אמרת לי מעולם
על סף כל הצלילים
על סף המנגינה

