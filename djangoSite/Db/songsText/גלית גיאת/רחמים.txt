כל הגברים שבשכונה
אלי נושאים עיניים
אומרים יפה את כמו תמונה
כמו שמש בין ערביים
וכולם פורשים לי רשת
וכולם רוצים רוצים
אך אני רק מבקשת
רחמים

רחמים, יא רחמים
הסתכל ועין שים
ואולי תשים גם לב
איך בכרם תלבלב
שושנה בין החוחים
בשבילך יא רחמים

כולם שורקים לי בחלון
אני איני שומעת
אצלי הלב כמו טלפון
שבלשכת הסעד
תפוס מזה חודשיים
אין קשר אין קווים
וכולם על הברכיים
רחמים

אך אם אצא ללא מנוס
רגלי הולכות אליך
הוי רחמים מתי תפרוש
עלי את רחמיך
אז נצא לרחוב ביחד
חבוקים כזוג יונים
ואני כולי זורחת
רחמים

