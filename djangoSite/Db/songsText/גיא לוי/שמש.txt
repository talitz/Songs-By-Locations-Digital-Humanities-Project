שמש שבּה אביט ישר בלב.
דרך עיניים שלא חשות כאב.
עייף מלדבר, יושב על הגדר,
רואה איך מתפרקת כל שנייה.

ריח אשר מזמין אותי לחקור.
רעש שישליכני לאחור.
אתן להם לצאת ממני, עודני בשלי,
עדיין אין סיבה לקום.

איך שהיא מופיעה בָּחול,
יפה היא ומוכרת בלי סיבה.
כל גופי חזר לפעול,
אז אצא אל השדה
ואקח את כל מה ששלי.

כי אין מה למהר, אשב על הגדר,
אשב ולידי אותה שנייה.

איך שהיא מופיעה בחול,
יפה היא ומוכרת בלי סיבה.
כל גופי חזר לפעול,
אז אצא אל השדה
ואקח את כל מה ששלי

