כי הגיע הרגע
כי בא השרב
נמלטו החיות
ציפורים נפלו כמו אבן
נשבר הלב
נחרך הגרון
נסדק הקיר
התולעים זחלו החוצה
עצים נטושים
שיח קוצני
כי בא מועד
כי הגיע הקץ
כי נפלט מרחם
ונמלט מגן עדן
נסגרו השערים
ממספרים את הידיים
קעקוע כחול
עשן מיתמר
דלקת בעין
צלעות בולטות
שאריות מרק
כינים בראש
טומאה בעיניים
לב של אבן
חרון אפו
מטר של עופרת
מלחמת מינים
שרשרת מזון
קוף מבועת
משוטט בפחד
על אדמה צולעת
אנשים עקומים
רחמים על העולם
פיטום אווזים
שחיטת הכבשים
קציצות חריפות
המולת הפרעות
כי בא מועד
אדמה מקוללת
אישה שרועה
נאנסת חרש
שבעה גברים
בוהים בפגר
סמים מסוכנים
חלב מקולקל
בידור להמונים
נשמה חיוורת
כבר לא נושמת
כסף דמים
כסף דמים
שאננות של מאוננים
אתם הרוצחים
מגרדים את הקירות
חופרים בורות
מחייכים לזהב
לועגים לרפה
מפוטמים בזבל
תאוות בשרים
בשרים נאים
קציצות אדם תלויות על חבל
מקדש של חימר
ואלפי מתפללים
שואגים לטרף
חרושי מזימות
אני בא אליו
לבקש ברכה
אני בא אליו
לבקש מחילה
יהלומים בתחת
קלקול בקיבה
זרע קרוש
שנים של כעס

