שתיים בלילה אני לא נרדם
זה בדיוק כמו פעם
לפני שהדברים התקלקלו
זה מרווה את הנשמה
הגוף רפוי חסר משקל
זה יותר טוב מסמים
מתינוק בוכה

אני הולך לבלות עם זה עד שהשחר יעלה
והשמש תקבל אותי בזרועות פתוחות
והקרביים יבורכו רק שלא יעלם
שהדיכאון יחזור ימח שמו.

איזה מוזיקה נפלאה נשפכת לי בגוף
סוף סוף צלילים. סוף סוף מנגינה.
סוף סוף גיטרה וטעם באלף צבעים
וחול רטוב סוף סוף אדמה
אני אתקשר לד"ר מחר ואשאר אותו
אם הכל בסדר איתי או שצריך להעלות מינון
כי ככה סתם להרגיש זה מסוכן בשבילי
המילים חסרות משמעות אבל המנגינה נהדרת

לא צריך כדורים
ולא אשה מאוהבת
זה כלכך נדיר
שזה כלכך יפה
אני נושם את החיים
אני מרגיש הכל
שהעולם ידחוף אצבע
אני חוגג פה היום
זה כמעט פשע להרגיש ככה
גם אם יעלם אחכה לו בכל יום שיבוא
אני אחרוט את זה על הזרוע.
אני אשבור את הקיר.
בשביל לזכור שיש חיים אחרים מאלה
שזה אמיתי וקרוב ורוטט בבשר
שהשכינה מציצה מבעד לחלון פעם בכמה שנים
שהכל הבל הבלים והרגליים שלי יפות
שכדאי ורצוי לחיות גם בעולם פושע שכזה

