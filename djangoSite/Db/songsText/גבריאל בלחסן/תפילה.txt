אלוהים, שאני לא מאמין בך
עזור לי לצאת מהתהום שלתוכה נפלתי
עזור לי, תעזרו לי
אני לא מסוגל לסבול את זה יותר
צריך להיות חזק אני יודע
אבל אני כל כך חלש עכשיו

כל התקופה האחרונה
רציתי לגמור את הסיפור הזה, וזהו, די,
מה שיבוא יבוא. שקט שקט
רק שיעבור הגיהינום הזה
שלא יימשך
אני מת מפחד

תן לי כוח לצאת מזה בשלום
אני שבור ומרוסק
אין לי כוח לכתוב מתוחכם
מיוחד, או משכנע או פוגע,
פשוט אין לי כוח
תן לי כוח לחזור הביתה
ולקום בבוקר
ולהרים משקולות ולשמוע מוזיקה
להתלבש יפה וקצת לחייך
תחזיר את האור ללב שלי
סדר את כימיקלים בראש
תן לי תקווה

הכתיבה הזו מכאיבה לי עכשיו
אז אצא החוצה לעשן סיגריה
ואחכה אחכה לשינה לשינה
למוות הקטן הזה
שם אהיה מאושר
או שלא ארגיש כלום
וזה עדיף
זאת הדרך היחידה לשרוד
זה והמון אגרופים בקיר ובראש
חשמל כדורים
רעל, לא משנה

אבל כרגע היד שלי כל כך חלשה
אני נשרף מבפנים
אני בקושי מצליח להרים את עצמי מהמיטה
הנה האחות נכנסת עכשיו

זאת התפילה שלי להיום
הבקשה שלי להיום
אליך

