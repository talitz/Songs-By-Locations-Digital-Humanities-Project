אימי, אימי, הנה הוא שוב,
הנה הוא האביר
הוא פה ביום, הוא פה בליל
נחבא בצל הקיר.

ביתי, ביתי, אוי ואבוי.
אוי לי, ולך אבוי.
יואר היום ראה אותך
אותו אביר הגוי.

אימי, אימי, אומר הוא לי
ארור עמי מאל
בעולם הזה, בעולם הבא,
חלאת יושבי תבל.

ביתי, ביתי, ארור האיש
אשר יקבנו אל.
בת רבנים עשרים דורות
את בת רב בישראל.

אימי, אימי, אומר הוא לי
קסום קסמתי לו
אינו אוכל, אינו ישן,
אבד יומו, לילו.

ביתי, ביתי, אוי ואבוי.
אוי לי, ולך אבוי.
סגר עלינו המצור
סגר מצאת מבור.

אימי, אימי, אומר הוא לי,
ירבה רקמה ושש.
יתלה עלי רביד זהב,
תאכלן קנאה כאש.

ביתי, ביתי, ברביד זהב,
עוטה רקמה ושש,
בך יסתכל מן הגזוזטרה,
כי יזרקוך באש.

