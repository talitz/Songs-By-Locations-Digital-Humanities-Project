לאן נעלמת? איך ומתי?
שובי לקרוא בשמי, שובי אלי,
שובי אלי, שובי אלי...

יש אי שם בת ים שמרחפת כמו רוחות על פני המים
יש אי שם בת ים יפה כמו קרני חמה על פני הים
יש אי שם בת ים ששירתה כול כך נוגעת
שרה את חיי ואת סודות נפשי כולם

וקולה כקול מלאך רוגע
צליל קולה בוער בעצמותי
את קולה יומם וליל ארדוף לעד
ואתפלל אליה

הקול שלה...

הנה היא צוחקת בגלים המתנפצים אל מול המזח
הנה החיוך שלה באור הלבנה מעל החוף
שם אחרי האופק היא לבטח מחכה לי
שרה מנגינות של אהבה שאין לה סוף

וקולה לוטף שקיעה רוגעת
צליל קולה מאיר את הזריחה
העולם נרעד כולו והיא מולו
נוגעת לא נוגעת

קולה...

אל הגלים אשא תפילותי
אם תשמעי אותן שובי אלי
לך כל חיי

