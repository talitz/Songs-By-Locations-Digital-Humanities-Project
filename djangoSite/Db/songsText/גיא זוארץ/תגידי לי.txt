תגידי לי מה את רוצה ממני
תגידי לי שאני האחד
ימים רבים מקווה לרגע
שאותי תאהבי במבט

תגידי לי למה את כועסת
תגידי לי שאני האשם
רואה אותך מקווה לרגע
שידי את גופך תערסל

תגידי לי את אותי אוהבת
תגידי לי מיליון פעמים
תראי אותי מקווה לרגע
שריסייך ברוך ילטפו

תקשיבי לי לוחש לך באזנייך
בסוף הליל השחר ינגן
בתוך עצמך שוב את נעלמת
תראי אני עלייך מגונן

אני רוצה להגיע אלייך
לנער את אבק צערך
אתן גופי שיהיה לך לגשר
מעל תהומות העבר ומעבר
אני אתן לך...

