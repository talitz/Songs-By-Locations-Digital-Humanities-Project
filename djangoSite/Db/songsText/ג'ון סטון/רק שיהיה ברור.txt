אם את אוהבת

אפילו חצי משאני אוהב

אם את חושבת מה שאני חושב

שאנחנו זה דבר מדהים

שכמונו יש רק פעם בחיים

אז זה כבר טוב

יש עם מה לעבוד

אני ואת נגיע רחוק מאוד

וביחד יש לנו עתיד

ושום דבר כבר לא נראה מפחיד


אבל רק שתדעי

יש לי כמה דרישות

פשוט הייתי בכמה מערכות יחסים קשות

ואם רק תזרמי איתי

זה יהפוך מהר למשהו אמיתי


אז רק שיהיה ברור

אני לא משחק פוקר יותר מדי

זה גם ככה עניין של תקופות

ואני בכללי מורווח בחיי

את מוזמנת לשאול את כל החברים

אני אחד מהשחקנים החזקים


ורק שיהיה ברור

אני כל הזמן חרמן לא רק לפעמים

אני רוצה אותך תמיד

ולא איכפת לי אם זה לא מתאים

ולא נעים לי כל הזמן לדרוש

וכל יומיים לשמוע שיש לך כאב ראש


ורק שיהיה ברור

הסוני זה חבר ותיק

אני נותן בפרו רק כשאפשר

ותאמיני לי שזה לא מספיק

וזה גם אינטרס שלך שאנחנו משחקים

כי מי שמפסיד טכני חייב לשטוף כלים


ורק שיהיה ברור

כשיוצאים אני לא מוכן לחכות

את כוסית את לא שמנה

אנחנו כבר מאחרים ב40 דקות

ומה הבעיה לעזאזל עם הטי-שרט הכחולה

זה כולה על האש לא ישיבה של ממשלה


ורק שיהיה ברור

שלא יהיה כאן בלבול

מה רע באיזו שאכטה אחרי העבודה

את בעצמך אמרת שאני חמוד כשאני מסטול

ובמקום להעביר ביקורת אולי

תשבי לראות איתי פרק של פמילי גיי


ורק שיהיה ברור

אני טיפוס חברותי

ולעשות לייק למישהי בפייסבוק

זה לא אומר שהיא שוכבת איתי

ולמה העלית את התמונה שרואים לך את החזה

יש לך מושג מה גברים עושים עם זה


ורק שיהיה ברור

המשפחה שלך סבבה והכול

אבל להיות מנומס ליד הדודים שלך

יותר משעתיים אני לא יכול

וכשאימא שלך דוחפת לי תבשילים

תני לי להגיד לה פעם אחת שזה לא טעים


אז אם את אוהבת

אפילו חצי משאני אוהב

אם את חושבת מה שאני חושב

אז תביני שזה אני

כבר שנים שאני חי איתי

ואם את אומרת שהכול מובן

אז אנחנו נסתדר מצויין

