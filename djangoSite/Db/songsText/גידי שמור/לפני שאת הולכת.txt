עוד יבוא היום ואת תתחרטי
ואלי תרצי לחזור
תעשי שמיניות באויר
אבל זה לא יעזור
אז לפני שאת מחליטה
ממני ללכת
חשבי, אולי את טועה
אולי את סתם מתלהבת

אבל אם את בכל זאת רוצה
את יכולה ללכת
אם את יודעת מה את עושה
אז למה את שואלת
אך אם תבקשי אותי ביום אחד בהיר
לא תמצאי, תחפשי בכל העיר

עוד יבוא היום ואת תיזכרי
באותן השנים היפות
איך היינו ביום אוהבים
ובלילה בתוך השמיכות
אז לפני שאת מחליטה
ממני לשכוח
חשבי, אולי את טועה
ואין סיבה לברוח

אבל אם את בכל זאת רוצה
את יכולה לשכוח
אם את יודעת מה את עושה
אני מוכן לסלוח
אך אם תבקשי אותי ביום אחד בהיר
לא תמצאי, תחפשי בכל העיר

עוד יבוא היום ואת תגלי
שהלכת בדרך זרה
לעזוב אז הכל תבקשי
ואליי לחזור חזרה
אבל זה כבר יהיה מאוחר
אני אנעל ת'דלת
לא אפתח, לא אגיד שום דבר
את תיעמדי נדהמת

אבל אם את בכל זאת רוצה
את יכולה ללכת
אם את יודעת מה את עושה
אז למה את שואלת
אך אם תבקשי אותי ביום אחד בהיר
לא תמצאי, תחפשי בכל העיר

