זה עוד לילה מייגע של צללים ובלהות
ומישהו השתגע, הקפיא את השעות
אני זוכר ימים של אור זורמים אליי כמו מים
ועכשיו, מרוב תפילות כבר לא רואים שמיים

החיים שלנו פה הם כמו גלגל ענק
בין אש ואדמה, בין בית ומרחק
ואיך זה שהיום נפלנו על בירכיים
פתאום מרוב דמעות כבר לא רואים עיניים

(פזמון)
מה עוד נשאר לנו מלבד האמונה
מה עוד נשאר בין כל מה שהשתנה
יום רודף עוד יום, שנה אחר שנה
מה עוד נשאר לנו מלבד . . .

מה עוד נשאר לנו מלבד האהבה
מה עוד נשאר , רק לשמור על התקווה
יום רודף עוד יום, שנה אחר שנה
מה עוד נשאר לנו מלבד האמונה

ויש מי ששומר למעלה, מעליי
מוחה דמעה של אמא, שחיכתה יותר מדי
האור עוד יתגלה מבין סדקי הלילה
הבוקר החדש שוב יעלה, נמשיך ללכת הלאה

