אמא שלחתני
לחנות לבדי,
ונתאהב בי
בחור ספרדי.
הוי, אך זה בחור יפה אחד,
פקיד מגוהץ, ומקלו ביד.

אמא שלחתני
לתת צדקה לעני,
ונתאהב בי
בחור תימני.
הוי, אך זה אחד בחור יקר,
כותב מזוזות וכולו שחרחר.

אמא שלחתני
לקנות דג טרי,
ונתאהב בי
בחור בוכרי.
הוי, אך זה בחור עז מלא גיל,
כארז בלבנון ולו אוטומוביל.

אמא לא שלחתני,
הוי, רזי, רזי
בעצמי נתאהבתי בבחור אשכנזי.
הוי, אך זה בחור לא בחרו אבותי,
לו, לו נעורי, לו, לו תכשיטי.

