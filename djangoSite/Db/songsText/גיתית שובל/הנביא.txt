אני הנביא שאיבד בנתיבו
בלכתו אליכם, את דבר אלוהיו.
ונכלם יעמוד בנתיב הרחב
ובשבעה עצבונות יעטוף את גופו.

שאשאל רחמים לי וחסד, אני,
על שבאתי לכאן בלי טיפת נחמה?
או אשוב לנדודי כציפור יתומה
עד תכני שעת-חצות-ליל דורסנית.

אל מנוח נצחי של תבל - את הרוח,
סימבול של טעות את ושל נדודים.
הניחיני לשתות מי שיחור מכדים,
לנודד חסר אוהל כמותך ופרוע.

הכוכב שפרח פריחתו הלילית,
הסימבול הנצחי של סינוור ונפילה
תן לקרן-זהב אחרונה מעלי
להאיר שלוותו של הלילה שלי.

נחלי אדמה מנגנים, בגלים
שלכם שיר הערש פרח ולבלב -
אנא, תנו לי לשתות, תנו לחלום לעייף,
החלום האחרון שחלק גורלי.

החלום האחרון. הנביא בנתיבו
אליכם, שם אבד לו דבר אלוהיו.
ונכלם יעמוד בנתיב הרחב
ובשבעה עצבונות יעטוף את גופו.

