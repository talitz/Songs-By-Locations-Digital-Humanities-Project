מי רוצה, רוצה לשמוע
מעשה בגזר!
זרע אותו בגן הירק
סבא אליעזר.

גזר, גזר, גזר, גזר -
אין כמוהו גזר!
זרע אותו בגן הירק
סבא אליעזר.

פעם בא אל גן הירק
סבא אליעזר.
אחת-שתיים - פשט ידיים
ומשך בגזר.

משוך בגזר. משוך בגזר -
אין כמוהו גזר!
משוך ימינה. משוך שמאלה-
אינו זז הגזר!

אצה סבתה אלישבע
אל סבא לעזר. -
אחת, שתיים - פשטה ידיים
ומשכו בגזר.
משוך בגזר, משוך בגזר -
אין כמוהו גזר!...

אצה רצה אביגיל
אל סבתא לעזר.
אחת-שתיים - פשטה ידיים
ומשכו בגזר.
משוך בגזר, משוך בגזר...

אץ ורץ הבהב הכלב
אל הבת לעזר.
אחת-שתיים - פשט רגליים
ומשכו בגזר.
משוך בגזר, משוך בגזר...

אץ ורץ חתול מיאו
אל הבהב לעזר.
אחת-שתיים - פשט רגליים
ומשכו בגזר.
משוך בגזר, משוך בגזר...

אץ עכבר אפור השכם
אל לקיק לעזר.
אחת, שתיים - פשט רגליים
ומשכו בגזר.

משוך בגזר, משוך בגזר -
אין כמוהו גזר!
משוך ימינה, משוך שמאלה -
ויצא הגזר!

