מה עושים העצים? - צומחים
ומה הבתים עושים? - עומדים
והעננים? - נוסעים, נוסעים
והקוצים? - עושים שריפות
ומה הציפורים? - עפות
עפות עפות עפות
עפות עד שמתעייפות.

הזמן עובר ככה
והאדמה נחה
אז מה? אז מה?
אז ככה

מה עושים ההרים? - מאומה
ומה רכבות עושות? - מהומה
ומה עושה הצאן? - אבק
והאוניות? - עושות מרחק
ומה עושה הים? - ים
ומה עושה השמש? - יום
ומה עושים הכוכבים?
נופלים עלינו ממרום
נופלים נופלים נופלים
לאן? - לשום מקום

הזמן עובר ככה...

מה עושים העצים? - צומחים
ומה הבתים עושים? - עומדים
והעננים? - נוסעים
והקוצים? - עושים שריפות
ומה עושה אני? - כלום כלום
מה עושה אני? - כלום
אני? - אני שואל, סתם אני שואל
מאוד מאוד מאוד
מאוד אני שואל

הזמן עובר ככה..

