יש אדם שמתרגש מבחורה יפה
יש אדם שמתרגש מארוחה טובה
יש כאלה מתרגשים מגשם של יורה
ממעשה שמיים של בורא

רק אני לא מתרגש מכלום
כאילו מנותק מהיקום
לא יודע מה היא אהבה
לא מכיר מושג של אכזבה

אולי אני בעצם משקר
אולי אני בכלל כוכב אחר
איך הכל נראה לי די פשוט
מעדיף לחיות ולא למות

יש אדם שמתפעל כל בוקר מחדש
אל העולם הוא מחייך אל האשה ניגש
הוא מאיץ בה כי תקום תראה עולם יפה
על הפינג'ן רותח הקפה

רק אני לא מתפעל מכלום
איני מאיץ באף אחת לקום
לא יודע מה היא אהבה
לא מכיר מושג של אכזבה

אולי אני בעצם משקר...

יש אדם שמשתכר לשכוח מצרות
עד שכבר אינו זוכר אובד בין רחובות
יש אדם שהשתכר מסם של אהבה
מנערה שהוא כל כך רצה

רק אני לא משתכר מכלום
כאילו מתנזר מהיקום
לא יודע מה היא אהבה
לא מכיר מושג של אכזבה

אולי אני בעצם משקר...

