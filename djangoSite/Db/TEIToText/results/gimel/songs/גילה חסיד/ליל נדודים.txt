נרות ישנים נדלקים בביתו של סבי
ילדות הלובשת בגדי חג רחוק
יושבת מולך בכל הכסאות מסביב
ועושה פרצופים נשכחים שקמו פתאום לתחיה.

הנה האילם שליטף את ראשי
הנה החרש שסיפר אגדות לי
הנה הכנר שתלשתי מיתר מליבו
הנה גם אתה גם אני
ואלה שלא עוד ישובו
שכבר לעולם לא יהיו אך ישנם

כה ישנם שלא יגרשם אפילו קוסם
שבספר ילדות הלובשת בגדי חג רחוק
כה רחוק...
נהר מגלגל את מימיו
ועליו כל ספינות הנייר השטות
עוד אי שם בילדות.

לילה טוב לספינות...

