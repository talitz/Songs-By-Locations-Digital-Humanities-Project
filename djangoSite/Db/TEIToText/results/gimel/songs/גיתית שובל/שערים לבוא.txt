עיר שהייתה,
שערים שבעה, שערים לבוא
אהובה רחוקה,
איך קראה אלי ברחובות
בתפילה אחת עתיקה
שהלכתי אליה תמיד
אולי יבוא האור
אולי יגעו רחמים, רחמים
אולי אמצא לי מסתור בשעריה.

עיר אהבה, ענבלים בקרבי
כנפי הזמן משיקות
הנה סימן בשתיקות
מלאכים בוכים בלבי
ירושלים.

בין הקשתות חלונות שבים,
חלונות אלי, בתוכי מתגלים
אבנים נושקות לרגלי,
שאני אזוב בכתלים
כבר שנים מחכה בסדקים;
מתי יקרה לי נס?
לאן יסעו מרחקים, מרחקים?
הגם אתה תכנס בשעריה?

עיר אהבה...

עיר שתהיה, ניחוחות רבים,
המוני קולות שאליה נשמו
מדרכי החול הגדולות
ובידי השיר הפשוט
שעלה בשעריה לעד
לשמור שלוות נפשי
למצוא אוהב שאבד, שאבד
לרקום חלום חרישי
בירושלים.

עיר אהבה...

