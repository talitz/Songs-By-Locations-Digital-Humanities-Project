תני את ידך אחותי הנרגשת
שמא תוכל לחיצה חרישית
לך לספר איך נפשי מבקשת
לך אהובה את עצמה להושיט

תני את ידך אחותי והביטי
איך נפקחים לקראתך אישוני
בם תשוקתי אשר טרם גיליתי
לך מצפה מתוך ים יגוני

תני את ידך אחותי והשעיני
כאן על כתפי את ראשך הנסער
חרש אשיח לך אנא הרשיני
מה אהבתיך יקרה זה מכבר

תני את ידך ונשב כמו אמש
אנא אחות אל תגידי דבר
אין משיחין עת זורחת השמש
אין מיבשים עיינות במדבר.

