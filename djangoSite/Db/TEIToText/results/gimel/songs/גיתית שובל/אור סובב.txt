האור המולך -
עמנו הולך הוא בכל הדרכים
ונאחז ברכסים. אחר ימשיך וילך.
אך כנער שובב במרוצה עוד יחזור
אל הרכס. יחיך.
וגם הוא ימלא אור.

אור. בכל הדרכים. בבורות השכוחים.
אור שגלוי הוא. אור של שבחים.
אור החיים. אור כל עץ רענן.
אור ההמשך. הזרע. העננה.
אור הדמים המחיים את האבן.
אור העליון, אבי כל גון וכל צבע.

אור סובב וסובב במעגלי ניגוניו
ובא משמיו
ונושק אל הארץ בפליאה מחדש
כבוקר הבא זרוח-השמש
אחר לילה שקם מן הסף
ללכת
רגוע. רדום. כזקן במקדש.

