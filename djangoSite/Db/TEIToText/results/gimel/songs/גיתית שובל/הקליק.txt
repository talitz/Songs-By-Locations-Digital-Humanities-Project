מבט אחד ועוד אחד
ועוד מבט ודי
ומה שלא נקלט מיד
יאבד לו בחשאי
כוסית אחת ועוד אחת
ועוד מבט מספיק
כדי להבין בבת אחת
שכאן נולד הקליק

וכמו מעל נפתחים שמים
כמו רוח המדוכה נושב
ומסביב נפקחות עיניים
ובנתיים - עוד קליק בלב בלב

כתף נוגעת בכתף
מקרה או שיכרון
מן חמימות בלתי ברורה
וחנק בגרון
הראש כמו נע מצד לצד
בקצב הריקוד
פתאום אינך כל כך לבד
פתאום אינך אבוד

וכמו מעל...

ומרגישים את התחושה
של יד לוחצת יד
ואין כלל צורך בלחישה
כי גם הלב אחד

