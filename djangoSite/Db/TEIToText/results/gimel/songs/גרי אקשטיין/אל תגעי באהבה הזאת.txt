אל תגעי באהבה הזאת
היא מקוללת והיא אבודה
והיא תוביל אותך לאבדון
שותקת ויפה

אל תגעי באהבה הזאת
ואל תביטי אל תקשיבי לה
אל תנשמי כשהיא נושפת
מה שהיא נשמה

אל תגעי באהבה הזאת
אל תגעי - שמרי מרחק
ואולי היא תעבור
זרה שותקת ויפה

אל תגעי באהבה הזאת
גם אם היא האחרונה
גם אם אחריה אין לחיות
על פני האדמה

אל תגעי באהבה הזאת
היא לא מכאן - היא מכוכב
שאין שם לא אתמול ולא מחר
ולא עכשיו

אל תגעי באהבה הזאת
תגעי - ואת לא את
אל תגעי באהבה הזאת
ואם נגעת - לכי איתה.

