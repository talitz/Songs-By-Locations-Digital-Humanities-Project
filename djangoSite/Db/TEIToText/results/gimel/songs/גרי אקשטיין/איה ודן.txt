הם נפגשו לפני שנים בגן של יפה
זו אהבת לבן ותכלת ממבט ראשון
הם שרו למולדת, לציפור שעפה
וזה על זו חשבו כששכבו לישון

איה ודן - איזה רומן
איה ודן - יש להם זמן
אלוהים צייר שמיים
לאיה ודן - עוד מהגן
איה ודן - באו עד כאן
יחד בארבע עיניים
הם בנו עולם לשניים

היו ימי הידד, היו לילות הצילו
את התשובות לשאלות דן לא תמיד ידע
אך ילדיהם יודעים עוד שאולי ואילו
ואם ירצו מאוד אז אין זו אגדה

איה ודן - איזה רומן
איה ודן - אין להם זמן
אלוהים צייר כנפיים
לאיה ודן - עוד מהגן
איה ודן - באו עד כאן
איה ודן

איה ודן - איזה רומן
איה ודן - אין להם זמן
איה ודן
איה ודן

