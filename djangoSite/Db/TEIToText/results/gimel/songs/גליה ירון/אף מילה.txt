אף מילה על עצם זה שאין מילים בפי
אף מילה על אהבה על כל האהבה שבי
אף מילה על הניצוץ שהתלקח שם
אף מילה על קשת שחצתה את מלצ'ט ואחד העם
אף מילה אפילו אות הדף שלי נקי
אף מילה קשה לראות כאילו זה עובר דרכי
אף מילה נדמה שכל דבר שנאמר
לנסות להסביר את זה נראה לי מיותר
אף מילה וזה מוזר הרגש מתגבר
אף מילה וזה נשאר דומה אבל מרגיש אחר
מכל המשתנים במשוואה אתה הנעלם
ואף מילה על קשת שחצתה את מלצ'ט ואחד העם

אני אחד ועוד אחד אני בעצם שניים
אתה צריך בסך הכל להסתכל לי בעיניים
מוזיקה אחרת מרחפת מעליך
מנגנת באוזני מלטפת את פניך

