זה שוב האור בחלומי
אשר מושך אותי לשם
רוצה לשכוח מציאות
לבנות בשקט עוד עולם
של מנוחה מהמרחק
של השלמה עם השנים
אני תמיד נשאר חזק
כשהשמיים משתנים

צועד בטוח בדרכי
כל הפחדים יובסו בזמן
אותו האור בחלומי
יקח אותי הרחק מכאן

ומעכשיו יהיה לי טוב
אני אתן את כל כולי
אמצא כאן בשבילי
את החיוך המאושר
כן מעכשיו יהיה לי טוב
ארגיש את האור בנשמתי
ועם הכח שאיתי
אגשים חלום שלא נגמר

ושוב אני בוחר ללמוד
איך להנות מהפירות
להתמקד באהבה
לשבור את החומות
ובתקווה גדולה אנדוד
למחוזות הרחוקים
שם אוכל בים סוער
לצוף במים מתוקים

