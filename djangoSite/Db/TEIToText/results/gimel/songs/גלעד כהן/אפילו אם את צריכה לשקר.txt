רודף אחרי זנבו של יום
מה כבר עוד לא אמרתי
הכול יוצא לי לא נכון
זה פנס אחד בחושך,
פנינה אחת באוקיאנוס של צדפות
ואת לא פה
ואין סיבה להמשיך לרדוף

מרחוק אני יכול להתקרב

פעם ראית אותי אחרת
פעם שעוד לא היו לך זיכרונות, שאלות
עכשיו אני אבוד בלי נשק
זירת הפשע נקייה מראיות
ואין תשובות
מי נפל קורבן למי

מרחוק אני יכול להתקרב

מכל המרחקים אני חוזר
בורח מעצמי
תבטיחי שהכול עוד יסתדר
אפילו אם
אם את צריכה לשקר

