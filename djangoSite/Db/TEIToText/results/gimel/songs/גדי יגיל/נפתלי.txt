איש אחד היה בעולם
מין טיפוס מוזר ומפליא
כי אופי לא רגיל היה לנפתלי

כל ברנש נוטה לאחר
המנהג הזה הוא כללי
רק הוא תמיד מוקדם הגיע, נפתלי

כבר בתור תינוק ורוד
הוא נולד מוקדם מאוד,
בחודש שישי
הרופאים נשאו ידם,
בייאוש אבל מוקדם
כי הוא התאושש

התינוק נשאר בחיים
וגדל מהר להפליא
הוא גם מוקדם למד ללכת, נפתלי
נפתלי

הוא הלך לבית ספר כמו כולם
אבל סיים מוקדם
כי גרשו אותו משם
את אשתו הוא בחיפזון נשא
כי ביום שרק נישא
הוא מוקדם מדי עשה

יום אחד בערך הוא יצא לדרך
אך חזר הביתה קצת מוקדם
אילולא הופיע, לא היה מפתיע
את אשתו עם גבר לבדם

כל ברנש נוטה לאחר
כל ברנש מלבד נפתלי
כיוון שבא מוקדם הפך לשבר כלי

את הנשק העתיק
הוא שלף מן הנרתיק
אולי לנסות
אך הכלי בלי הניצרה
קצת מוקדם מדי ירה
אין מה לעשות

כשעלה אל השמיים
הם היו סגורים ונעולים
כי שוב מוקדם מדי הגעת, נפתלי
נפתלי

עכשיו באים, נפתלי?

