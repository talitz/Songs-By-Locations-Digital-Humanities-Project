בחצי גרוש שרוכי נעליים
ושלושה מיל עיתונים.
היום, היום תקענו רק עיניים,
מחר נלמד לתקוע סכינים!

בין שלוש ובין ארבע
בוערים פנסים.
אין מקום שנוכל בו.
את ראשינו לשים.
בני בליעל הננו,
אך למי זה אכפת?
בעולם בשבילנו
אין אף אמא אחת.

בחצי גרוש שרוכי נעליים
ושלושה מיל עיתונים.
היום ,היום תקענו רק עיניים,
מחר נלמד לתקוע סכינים!

מיני ערב ועד בוקר
ישנים בני האדם,
הה ביוקר, ביוקר
תעלה מנוחתם.
מחננו עוד יירב,
עוד יגיעו לילות
אז נטרוף בהם טרף
בסימטות אפלות.

בחצי גרוש שרוכי נעליים
ושלושה מיל עיתונים.
היום, היום תקענו רק עיניים,
מחר נלמד לתקוע סכינים!

