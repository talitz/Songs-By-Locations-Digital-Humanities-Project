עמוד כמו שאני עומדת,
צעד כמו שאני צועדת
תסתכל אני רוקדת כך.
צד ימין הולך קדימה
רגל שמאל חוזרת פנימה
יחד יד ביד אל תשכח.
מסביב אין איש אשר חושד
שאתה בעצם לא רוקד.

ראש למעלה בגאון
עם הקצב כמו שעון
במקצב שלוש לתקתק.
תסתכל לי בעיניים
אל תביט על הרגליים
תן לי יד ואל תתנתק.
מסביב אין איש אשר ידע
שאינך רקדן מלידה.

בוא איתי,
יחד בקצב תרקוד איתי
אל תעצור בוא ללמוד איתי
איך עפים כמו השחפים
שמרחפים על המים.
כמו זוג יונים בשמיים
כמו פרפרים על ענן ורוד
שנינו נרקוד ונרקוד.

ועכשיו אני סובבת
את זה אני הכי אוהבת
אז תתחיל אתה להוביל.
על ידך אני נשענת
ונשארת מאוזנת
תזהר שלא להפיל.
מסביב איש לא ינחש
שלרקוד היית חושש.

בוא איתי...

