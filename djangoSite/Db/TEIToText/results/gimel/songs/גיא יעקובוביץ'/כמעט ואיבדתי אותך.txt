כמעט ואיבדתי אותך
אל מול עיני זנחתי אותך
ולא נתתי לך להיות
בשום מקום
גם לא בעצבותי
איפה שאת אוהבת להיות

עכשיו אני לומד מחדש
איך לחלוק איתך את חיי
לתת לך שוב מקום בליבי
לשאת אותך בגאוות נפשי
כמו פעם את היית כולי ואני כולך
התעטפנו התחבקנו בלילות התגעגעתי
לקח לי זמן להודות
שהיית חסרה לי כל כך
כמעט ואיבדתי אותך
כמעט ואיבדתי אותך

להתרגש שוב מחדש
לתת לך לשיר את שירייך בקולי קולות
כאילו שאף אחד לא מסתכל
זאת רק את ואני
בטוחים בעצמנו אל מול כולם
אותך אני אוהב
ואיתך אני מתרגש כמו ילד

עכשיו אני לומד מחדש...

את כל חיי
מנצחת על תפילותי
מחזירה לי את הכוח
לאהוב את מה שבחיי

