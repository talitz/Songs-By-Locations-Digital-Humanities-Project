בגואטמאלה הציפורים עפות לאחור ושורר שם רעב
בטאשקנט יש שבט של נשים עם שפם ושיני זהב
בהודו יש נהר הזורם הפוך במעלה ההר
באיטליה יש נשים המוכרות את גופן כדי להתקבל למנזר
תה ואורז יש בסין ובעזה כסא גלגלים שבור של אחמד יאסין
בפולין פיתחו מדענים זן חדש של חיידק שגורם לשיתוק מוחין
באמריקה יש מכונה האוכלת מתכת ופולטת מטבעות
שוטפת ידיים מורידה את המים ומנגבת עם שטרות
בנפאל מגדלים סמים ומפריחים את השממה
בסדום מלאת החטאים שוכבים עם אמא אדמה

עולם מוזר לא נעצר
מה שעוד לא היה אולי יהיה מחר
עולם מוזר אף פעם לא נגמר
איזה עולם, עולם מוזר

בדובאי גילו באר נפט שני קראט הפולטת זהב שחור
בשבדיה פיתחו אוטובוס עמוס בנוסעים הנוסע לאחור
באיים הקרביים יש סוג של קוף המשמש כשוטר מקוף
ביפאן יש מיקרוגל המונע בחשמל המסוגל להקפיא עוף
בארגנטינה בוכים, בריו דה ז'נרו מתהלכים מסוממים
בספרד אין גזענות כי אין שם אשכנזים
בטורקיה אחרי כל רעש בונים בית עם גג באדמה
באיראן אגרונומים מוסלמים מתכננים טיל בתוך חממה

עולם מוזר לא נעצר...

בלבנון בונים שעון המחזיר מחוגיו עשר שנים לאחור
בישראל מייצרים מטוס זעיר שעובר את מהירות האור
ואצלי על המקלדת יש מנגנון להשמדת שירים
ומי שמנגן לוקה במוחו במחלת ניוון שרירים
ויש מקש אדום להשמדה המונית
המחליט מתי ללחוץ על עצמו delete

