אין לי כוח לכתוב עוד מילה
ניתן ליום הזה להיגמר
בינתיים יושב בחוץ מעשן סיגריה
ומתבונן חסר כוחות
איך שמכוניות חולפות וילדות קטנות
רצות בכובעים מצמר
איך שהאוויר נהיה קריר
ומסעד הכסא נסדק
וזה חודר וחודר
והופך והופך
וחונק וחונק
חור פעור שלא נסגר
לב מאפיר רגלים כושלות
מים זכים שיטפו אותי
אלבש לבן אחכה פה במיטה
בלי מילים גדולות
בלי מילים מסולסלות
כאב עמום מרסק לי את החזה
וזה חודר וחודר
וחופר וחופר

עד עם שחר יעלה לו יום
אקום מחריש אבדוק את הדופק
אולי זאת קרן שמש קטנה
מוזהבת שקטה אז אדע שחלף
ואם זה לא זה וזה ממשיך
אמשיך לכתוב עד שאתעייף
וגם אם תתמהמה בשביליה החמקמקים
אחכה לה בכל יום שתבוא...
שתבוא...
בואי.. שתבוא

