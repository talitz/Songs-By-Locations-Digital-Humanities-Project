בוקר בלי חמצן
בוקר של אדם מעושן
אני יושב וחושב על פרפנאן
האם אפשר לחיות שוב בלי
בלי פרפורים של פחד
בלי חלומות פרועים
כימיקלים פרומים
הזיות שווא
קללת המשיח הצלוב
האם אפשר אחרת
האם אוכל אי פעם
עם כל החריקות והשאגות
הדגים השרופים
אכילת הפגרים
הכלבים המעופפים
השמש שמזוהמת
קופי מדבר פראיים

אני תלוי על חבל בגובה רב
בין ההרים והגאיות
והגשר עשוי פעמונים
יהלומים וזהב מבריק
ובצד אחד שמש מסנוור
ובצד השני חושך צלמוות
ירח ערפל
וכוכבים עתיקים
ולפני עומד שרף ולא אדם
ומה שנשרף שם רחוק
בין הגבעות המטושטשות
אלה הזיכרונות שלי
אלה הילדים שלי
אלה התפילות שלי...

במקום שבו ישב
פעם נער צוחק
יושב עכשיו איש שמן
צל של רוח
איש בלי צל
מוח רץ
באיש עייף

אני תלוי על חבל בגובה רב
בין הבניינים והסמטאות
והחבל סלילי זהב מבריק
קרח ומסמרים
ומימיני ים זוהר
וחול אדמדם קטיפתי
ומשמאלי בוץ ופיח
אבק ועצמות
ולפני עומד תלוי באוויר
ילד צהוב מסתתר
שמדבר עם החתולים והשמיים
פורץ חלונות נעולים
ומה שנשרף שם רחוק
אלה הזיכרונות שלי
אלה המילים שלי
אלה הרגלים שלי

