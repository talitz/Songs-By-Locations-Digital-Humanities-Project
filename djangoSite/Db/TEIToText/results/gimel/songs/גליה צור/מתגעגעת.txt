שלוש בבוקר,
כולם שקועים בתוך חלום
אני שוכבת,
ערה לגמרי, לבדי,
ומשחזרת,
את חיוכך, מגע גופך
אני נזכרת בדמותך.

שלוש בבוקר,
לא מצליחה להירדם אני נזכרת
איך חום גופך עלי, הדף צינת החדר
רוצה לצעוק, לבעוט, לבכות, לא מסוגלת לוותר.

ואני כל כך מתגעגעת,
למגע ידיך על גופי,
ואני כל כך כל כך רוצה לדעת,
אם נותר בך כאב, כמו בתוכי, עד עכשיו.

שלוש ורבע
אתה אולי ישן עמוק
אולי נוגע,
אני פה לבדי כל כך
אתה יודע,
כמה אפשר להיות לבד
אני חושבת, לא מרפה.

שלוש וחצי
הזמן זוחל ולא עובר,
אני בכוח
חושבת על דבר אחר,
רוצה לשכוח
הנשימות שלך עלי
רוצה לברוח לוותר.

ואני כל כך מתגעגעת...

שלוש בבוקר, אתה שקוע בחלום,
אני שוכבת, ערה לגמרי, לבדי.

