אל תשכח,
הבט בי פעם אחרונה וקח
את הפנים שלי איתך, וסלח
לדמעה שביקשה שלא תשכח.
לך ושקוט,
הנה כבר יש בי כח
לא לבכות. אני אלמד לשכוח,
ולחיות בלי לרצות,
ובלי לחכות.

לילה בלעדיך,
לילה בלעדי.
גם אם לא תהיה איתי,
כל העת ילווך פני.
רוח מעוררת,
ריח מרחקים.
גם אם לבדך תלון,
אז אותי אתה תראה
כשתשכים.

אל תשכח,
הבט בי פעם אחרונה וקח
את המבט שלי לדרכך.
הוא ממך לא ירפה
בין כך וכך.
לך ושקוט,
הנה כבר יש בי כח
לא לבכות. אני אלמד לשכוח,
ולחיות בלי לרצות,
ובלי לחכות.

לילה בלעדיך...

