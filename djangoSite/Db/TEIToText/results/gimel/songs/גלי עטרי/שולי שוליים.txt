לא היית לי בעת צרה
לא תמיד ידעת מה קרה
כספר על דפיו אני אותך, אקרא

לא החסיר ליבך כל פעימה
כשלי היו לילות ללא שינה
כים בסערה אותך אוהב, אשנא

באה משמיים אהבה לשניים
כמו הכוס היא גם חצי ריקה
בה זזים המים על שולי שוליים
ונדמה ששוב אני בוכה

לא ידעתי אף כתף זרה
סוגרת את עצמי לכל ברירה
כסהר בענן אתה הולך ובא

שומעת את השקט שבך
רואה בדמיוני קווי דמותך
אולי עוד תהיה לי מציאות קרובה

באה משמיים אהבה לשניים
כמו הכוס היא גם חצי ריקה
בה זזים המים על שולי שוליים
ונדמה ששוב אני בוכה, בוכה

