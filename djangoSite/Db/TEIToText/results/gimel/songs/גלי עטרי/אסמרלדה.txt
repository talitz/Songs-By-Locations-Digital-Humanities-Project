הם קראו לה אסמרלדה
עם הגדי שלה היתה רוקדת ברחובות,
עד שהשוטרים התערבו.

היא הניפה זרועותיה
הם חשבו שהיא אחת, בתם של צוענים
והאדונים זלזלו בה
למשורר היתה היופי בעצמו
ואת דמיונו היא הלהיבה
כשרקדה ברחובות פריז.

הם קראו לה אסמרלדה
עם הגדי שלה היתה רוקדת ברחובות
עד שהשוטרים גערו בה
היא נתנה לבה לגבר במדים
בת המנודים אסמרלדה
שרקדה ברחובות פריז.

הם קראו לו קווזימודו
מלך השוטים
פעם בככר היכו את האומלל
הקהל צהל והריע
הגבירות חייכו כשהתעוותו פניו המשונים
בת הצוענים אסמרלדה
היא נתנה לו מים צוננים.

היא הושיטה את ידיה
היפה מכל אל המקולל במקוללים
המתקהלים נדהמו
הפיסח התייפח
והרים ראשו כמתקשה להאמין
אחר כך צחק מרוב אושר
ומלמל כמתקשה להאמין
מים צוננים היא נתנה לי
היא נתנה לי מים צוננים
היא נתנה לי מים צוננים.

הקהל נבהל כשהתעוותו פניו המשונים
בת הרחמים אסמרלדה
היא נתנה לו מים צוננים
היא נתנה לו מים צוננים.

