לוליטה את ילדה יפה
ויש לך פוטנציאל
זה לא קשור בשכל -
זה טמון רק בישבן
גם העיניים לא רעות,
כן, יש לך קצת מזל
אם תתפסי את הפרנציפ -
תמיד יהיה לך קל

תציגי קודם מול מראה,
אחר כך מול קהל
ואל תאכלי עוגות גבינה -
זה לא טוב למשקל
תשמעי מה אני אומר לך:
לה לי לה לי... למה לך?
לה לי לה לי... אני כמו אח

לוליטה כמה את יפה -
עולם מוטרף בחוץ
הזמן נתן את הפתיחה
ואת צריכה לרוץ,
לרוץ על הבמות
עם מיני ומחשוף -
ואם תהיי טובה יותר
ניסע מחוף לחוף

תעזבי אותך מתיאטרון
ושכל מסובך -
לוליטה את ילדה יפה
זה המזל שלך
תשמעי מה אני אומר לך:
לה לי לה לי... למה לך?
לה לי לה לי... אני כמו אח

לוליטה כמה את יפה -
הלב שלי נשבר
שעות בסטודיו למשחק,
הזמן שלך נגמר
והשנים ירוצו לך -
את לא תביני איך
תקשיבי קצת לבן אדם
ש"מחבב אותך"

אז תציגי קודם כל מולי
אחר כך מול קהל
ואל תספרי לאף אחד -
זה לא טוב למזל
תשמעי מה אני אומר לך:
לה לי לה לי... למה לך?
לה לי לה לי... אני כמו אח

