אני נכנס למכונית
ופותח ת'חלון
נותן לרוח לשחק עם הבלורית,
ולרדיו לתת את הטון
הלילה רק עכשיו מתחיל
מזמין הרפתקאות
אוטומטית האוטו מוביל
אל הפאב הקרוב

תופס מקום ליד הבר
מזמין כוסית או שתיים
לא חשוב מה יהיה מחר
אלא מה שקורה כאן בינתיים

אני מרגיש יותר רגוע
זורק מבט אל זאת שבפינה
היא נראית כמו צעצוע,
מחייכת, ממש מזמינה...
וכבר מגלגלים מהר
שיחה מאוד אישית
ובסוף, כרגיל, מתברר:
היא נורא שמרנית

תופס מקום ליד הבר
מזמין לי כוס של יין
המזל אולי יאיר מחר
ואם לא מחר - מחרתיים.

הזמן חלף ולא הרגשתי
אם כולם מתפזרים אל הבתים
וגם הפעם נשארתי
עם אותם זאבים בודדים
והנה כבר המלצרית
עושה חשבון פשוט
ומזכירה לנו שהמחיר
לא כולל ת'שרות...

תופס מקום ליד הבר
עוד בירה וסיגריה
המקום נראה כמו מדבר
אפשר כבר לסגור את הלילה.

אני נכנס למכונית
ופותח את החלון
נותן לרוח לשחק עם הבלורית
ולרדיו לתת את הטון
בחוץ הבוקר כבר עולה
בין גגות הבתים
ובצד אוטובוס מתמלא
אנשים חרוצים...

