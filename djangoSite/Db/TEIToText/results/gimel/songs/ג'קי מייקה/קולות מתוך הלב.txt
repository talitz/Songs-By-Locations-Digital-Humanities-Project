קולות מתוך הלב קוראים לי לחזור
אל השכונה שבתוכה גדלתי
לעץ התאנה ורוזה השכנה
אל הדמויות אשר אותן אהבתי
נרות על השולחן ואבא מברך
את התפילות שם מרחוק שמעתי
עוצם את עיני מתוך געגועים
לסמטאות שבתוכן חלמתי

את הריחות אף פעם לא אשכח
והתמימות של אהבה בינינו
את שלום הסנדלר וכל אשר עבר
צובט בלב לחשוב הכל איננו

קולות מתוך הלב קוראים לי לחזור
אל השכונה שבתוכה גדלתי
לחום ולשלווה לדלת הפתוחה
לכל החברים איתם נדרתי

בין צמרות עצים בגן המשחקים
נמות הציפורים כבר אין אורח
איתך אני נזכר שלא נותר דבר
ורק שדה של חרציות פורח

