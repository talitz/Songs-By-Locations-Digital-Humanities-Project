לא יודע
אם נסעתי בצד הנכון של הכביש
שליטפת ואמרת: יהיה טוב
לא יודע
מה לבקש מעצמי
כשהכל שוב מרגיש גיהנום

לא יודע
איך משנים את הכל
וחוזרים להיות ילדים
לא יודע
איפה אפשר לגלות
את הילד שנם בתוכי

ואולי עוד רגע אחד
יעשה את הכל בשבילי
אם רק אמשיך ואומר לכולם
שהילד נמצא בתוכי

לא יודע
אם כבר ידעת את הכל
כשביקשתי סליחה ארוכה
לא יודע
איך ממשיכים את היום
עם צלקת כזאת עמוקה

לא יודע
מה כבר נשאר בתוכי
אחרי שרוקנתי הכל
מסביבי רק שקט עכשיו כשבסוף
נאלמתי, זרקתי המון

ואולי עוד דקה יחידה
להרגיש את העור של גופך
ואולי בנשימה אחרונה
אנסה לשנות את הלב שכואב

אז תני לי דקה להוכיח
שאני לא רציתי את זה
שקיויתי להיות ביחד
כמו גדולים
ועכשיו
נשארנו ריקים

לא יודע
אם נסעתי בצד הנכון של הכביש
שליטפת ואמרת: יהיה טוב

