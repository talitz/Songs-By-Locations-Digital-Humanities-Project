מפרש פתוח, נושבת רוח
לוקחת אותי בים פרטי
נופי יבשת, ואת נרגשת
לא מתביישת לאהוב אותי

רוצה להתעורר, להסתער, איתך לברוח
בריחות הבושם לאבד ראשי
כמו ילדים טובים בכל הכוח, רק אני ואת
להיות איתך חופשי חופשי

גלים בינינו ומעלינו
רחוק האופק, סלעים צפים
באת בין-ערביים, שקטים המים
חותר אלייך חלומות יפים

כוכבים בחוץ, ואני בפנים
ואוהבים ואוהבים
כוכבים בחוץ, ואני בפנים
ואוהבים תמיד קרובים.

כיפת שמיים בתוך עיניי
מקום אחר ואת איתי
בתוך העומק - פנייך סומק
שוחה אלייך במסע איטי

