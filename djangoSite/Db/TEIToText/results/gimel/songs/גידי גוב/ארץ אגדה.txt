האם אני חולם? האם אני כבר ער?
ציפור על חלוני מצייצת: "תתעורר!"
יונה קלת כנפיים בחדר תרחף
השמש בעיניים ולב נוגע לב

מכל קצווי עולם יהודי נודד
את המולדת ארץ, את מלח בודד
פריחה עולה בעמק, חומה סביב מגדל
וארוכה הדרך איתך אני אגדל

העולם יודע, העולם ידע
ארץ לתפארת, ארץ אגדה

בתוך מגש הכסף את פני אראה
נסללה הדרך, קול תפילה עולה
לחישה רועמת, יער החירות
מדורה לנפש וצלילי מלכות

גיבורי מחתרת, עליה שניה
מארצות הקור - חוף ואוניה
על חלון ברוח אנו נישאים
למרגלותייך מרבדי פלאים.

