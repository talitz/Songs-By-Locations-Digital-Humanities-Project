עוד בנעורי,
כשפגשתי בחורה יפה
ניגשתי
גיששתי
ביקשתי
ת'חננתי
עוד בנעורי -
היא כבר אז אמרה לי לא!

השנים חלפו
ושיניתי את הטקטיקה
ניגשתי
גיששתי
ביקשתי
ת'חננתי
השנים חלפו
אך הן עוד אומרות לי לא!

היום ארוך
אבל קצר לי
מלהתחיל עוד לא נגמר לי
אני לבד
זה לא אכפת
זה די נחמד לי
לעשות עוד נסיון
ו...

אני גדול
ומכיר כבר את הטכניקה
ניגשתי
גיששתי
ביקשתי
ת'חננתי
אין לי בעיות
הן תמיד אומרות לי לא!

לא חשוב אישה
העיקר זה הרומנטיקה
ניגש ו...
מגשש ו...
מבקש ו...
ת'חנן ו...
אך כמו תמיד -
אני עוד לא שומע בוא...

היום ארוך
אבל קצר לי
מלב שבור -
עוד לא נשבר לי
זה די נחמד להיות לבד
כמו אחד - שדיכאון עושה לו חג
דיכאון עושה לא חג

היום ארוך
אבל קצר לי
מלהתחיל עוד לא נגמר לי
אני לבד, זה לא אכפת
זה די נחמד לי
לעשות עוד נסיון.

עוד בנעורי...

