אין סיכוי למצוא אותך עכשיו
אתה ודאי רחוק מכאן
מסתובב בצפת או ביפן
כחול עינייך כענן עשן

בלי עבר ובלי עתיד פלילי
אבל תמיד קצת בשוליים
סמטאות לוקחות אותך רחוק
מרחף כמו דג במים, עמוק

שוב אני יושב כאן על המזח הישן
וזוכר אותך כמו נר - כל הלילה זה בוער
הזמנים שהתגלגלנו, כל היופי שחלמנו
איך אני כבר מסודר ואתה תמיד נשאר
לא נוגע, לא פוגע
רק נוסע
ונוסע

אחותך שואלת מה יהיה
אני אומר: יהיה בסדר
על המזח אני מחכה
אולי פתאום תחזור לכאן היום

שוב אני יושב כאן...

