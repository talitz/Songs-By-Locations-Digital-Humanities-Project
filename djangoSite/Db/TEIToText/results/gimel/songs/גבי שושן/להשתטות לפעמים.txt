בואי לרכב איתי על גב הקשת בענן
זה דבר אשר רציתי לעשות מזמן
אך אם לא נצליח את עצמנו שם לשים
לפחות נרכב על גב סוסים

בואי ונקנה אופנוע ואיתו נדהר
נחרוש את הדרכים בעמק ובהר
אך אם לא יספיק לכך כספנו השנה
אז נקנה מאתיים גרם גבינה

כי לא חשוב לאן נלך ולא חשוב מה נעשה
העיקר שנעשה זאת רק ביחד זו עם זה
לא חשוב לאן נלך ולא חשוב מה נעשה
רק שנהיה ביחד זו עם זה

אני פשוט אוהב אותך, פשוט מאוד אוהב אותך
חושב עלייך בלילות ובימים
אני פשוט אוהב אותך, פשוט מאוד אוהב אותך
ולא איכפת לי להשתטות קצת לפעמים

בואי וניסע לג'ונגל שבאפריקה
לא נאמר לאף אחד ואיש גם לא ניקח
אך אם לא יצא לנו לשמה להגיע
לפחות ניסע להרצליה

כן היה נחמד כאן ואפילו קצת נעים
טוב נורא כשעושים דברים משוגעים
עוד דבר אחד נותר רק אם תגידי כן
בואי נשתטה ונתחתן

כי לא חשוב לאן נלך...

