הם דוהרים סביב
כי יום חדש כבר החל,
הם דוהרים סביב
בשיריוני הברזל.
ובאוויר הם שוב קורעים את השמיים
ובספינות חוצים הם את הים עם ליל.

ומילה נדושה,
ומילה ישנה
עולה מכל צעד ושעל:
כל הכבוד, כל הכבוד,
לצה"ל!
לצה"ל כל הכבוד!

הם בקסדות פלדה
וחגורים רוח קרב,
כי שמם סביב נודע
בעמק ובמרחב.
עזי פנים עזי מבט,
תמיד הם יחד.
כי הם תמיד הראשונים
עם בוא הצוו.

ומילה נדושה...

במרחבי סיני,
הם במדבר שוב חולמים.
ובגולן וודאי
במתחמים שוב הולמים.
ברגע פנאי הם שוב כותבים
מכתב לאמא.
עם שוב האש, הם שוב לקרב
חדש קמים.

ומילה נדושה...

