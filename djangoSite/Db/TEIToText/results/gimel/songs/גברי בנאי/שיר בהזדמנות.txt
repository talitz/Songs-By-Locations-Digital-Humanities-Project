כל העיר יוצאת קבוע
רק אני יוצא אחרון
החיים זה לא טרבולטה
ואני לא ניוטון-ג'ון

כל העיר גמרה תיכון
והתיכון אותי גמר
חוץ מזה אני נמוך
עומד או יושב זה אותו דבר

אז אולי אני לא יודע
מי המלך של ביירות
אבל אני מוכן להיות לך
קינג בהזדמנות

כל העיר עושים חיים
רק אני נטול תקווה
כל העיר הם עורכי-דינים
ואני בכיוון של עד מדינה

יעקב אמר שהחיים לפני
שאסור לעמוד בצד
אבל אפילו הצד לא שם עליי
ואני כבר דוקטור בלהיות לבד

אז אולי אני לא יודע
מי השר של הבריאות
אבל מוכן להיות חולה עלייך
בהזדמנות

