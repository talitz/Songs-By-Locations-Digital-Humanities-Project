גם אם תתנו לי את אמריקה חינם
את הודו ואת שוויץ כולל את אמסטרדם
תקימו לי על אי בודד ארמון חלום
אני מפה לזוז לא זז לשום מקום

תבנו לי קוטג' יוקרתי בעננים
ג'קוזי, שתי בריכות וגן של שושנים
גם אם תציעו לי ברזיל בשביל לגור
עם כל הסמבה והזיקוקי דינור

אני כמו עץ שתול, שורשי נחים
בין זכרון יוסף לשכונת הפחים

נכון שפה אולי קשה עם הצלחות
ומה שפה הולך חזק זה הבטחות
ומזג האוויר גם הוא שלא נדע
והעתיד מפה נראה כמו חידה

כאן כל אחד מלא חוכמה כמו ספרייה
והתקווה בלב למצוא כאן חנייה
אבל אני תגידו לי לגור בסין
אני אומר יפה לא, לא תודה, מרסי

אני כמו עץ שתול...

אמרו לנו שזוהי ארץ הבחירה
שפה תמיד ימלוך הטוב ולא הרע
אמרו אור לגויים, אמרו סוכת שלום
אמרו הרבה דברים, בינתיים יש חלום

אדם פה לאדם זאב, זה לא מילה
ולשמחה לאיד כבר יש פה ממשלה
תבטיחו לי ניו-יורק, ויזה עם דרכון
או את איטליה, עם ונציה בסלון

אני כמו עץ שתול...

