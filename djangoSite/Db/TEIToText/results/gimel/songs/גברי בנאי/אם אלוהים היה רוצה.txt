אם אלוהים היה רוצה כל כך
הייתי אולי נולד בתנ"ך
בין כל הנשים הזכורות לטוב
מספר בראשית ועד הסוף

הייתי נוגס ובתאוה
מתפוח העץ ומחווה
ובשביל רחל הייתי מוכן
גם אלף שנים לעבוד את לבן

אבל אלוהים לא רצה כל כך
לכן את איתי ואני איתך

אם אלוהים רק היה רוצה

הייתי ודאי לילות וימים
מבנותיו של לוט עושה מטעמים
ושוק על ירך ודבש מחלב
הייתי טועם אצל, מה שמה, רחב

וליד הבאר פוגש את רבקה
ולה בצואר מדביק נשיקה
ובתנכית מאוד עתיקה
לוחש לה: "מדאם, את אותי מדליקה"

אבל אלוהים לא רצה כל כך
לכן את איתי ואני איתך

אם אלוהים רק היה רוצה

הייתי אוהב את מיכל ורות
ועם נעמי הולך לאיבוד
אוהב את אסתר ובת שבע גם
ואת הבתולה הגלילית מרים

ובין השיחים בנחל שורק
הייתי לילות עם דלילה צוחק
ולה מגלה את כל סודותי
ובה מכלה את כל כוחותי

אבל אלוהים לא רצה כל כך
לכן את איתי ואני איתך

אם אלוהים רק היה רוצה

אם אלוהים היה רוצה באמת
אל גינת אגוז הייתי יורד
עם השולמית משיר השירים
זו ששדיה כשני עופרים

אבל אלוהים שהכל יכול
נתן לי אותך, יפתי מכל
אז בואי אלי, תעזבי ת'מטבח
כי את בשבילי זה כל התנ"ך

אם אלוהים רק היה רוצה

