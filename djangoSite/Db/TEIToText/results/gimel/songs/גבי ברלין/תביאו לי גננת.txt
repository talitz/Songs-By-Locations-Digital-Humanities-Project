תביאו לי גננת, גננת ישנה,
שתעמיד את כל הארץ בפינה
גננת שנותנת מכות על הישבן
לכל החנטרישים של הגן.

תרחיקו מעלי את הסלבריטיז,
מן היפים והיפות נמאס לי כבר.
לא מעניין אותי באיזה פאב ישבת
עם מי תפסת ראש בלילה על הבאר.

נמאס לי גם לשמוע מה הולך בשיינקין
ואין לי סבלנות לכל המופלאים
לשמוע פילוסופים בני עשרים ושתיים
שילמדו אותי ואותך על החיים.

כל דוגמנית היום היא פרשנית פוליטית
ועומק המחשוף הוא עומק מחשבה
ומי שלא נמצא לרגע בתקשורת
בשביל הרייטינג הוא מוכן לחזור גם בתשובה.

חצי עם ישראל היום סוגד לכסף
חצי עם ישראל סומך על הנסים
ובגלל זה, רעי, אם נסתכל סביבנו
מה שהולך חזק זה דווקא פספוסים.

אז אולי תפרידו לי את העיתון מהמסז'ים
תפרידו את הזמר מהווידיאו - קליפ
תפרידו את האושר מהמכנסיים
וקצת תפרידו את האגו מהטריפ.

ואל תקחו אותי ליאכטה במרינה
ואל תכירו לי עוד מצליחן חמוד
ואל תציעו לי מסע תלאות בג'יפים
עם כמה נובורישים - וטבח צמוד.

תביאו לי גננת...

