ליל בא, שקט, רוגע,
נומה בן, עד יום יאור.
מול ביתך אילן צומח,
בין עליו גם צל גם אור.
יש, כולו צללים שחורים.
יש, אורו בעוז קורן -
צוחקים בו הדרורים...
נום, ילדי, הוי נומה, בן,
צוחקים בו הדרורים
נום, ילדי, הוי נום.

ליל בא, שקט רוגע:
נומה בן עד יום יאור.
בסיתרי היער נובע,
פלג קט, צלול, טהור.
עייפים מדרך באו
ילד רך ואב זקן.
מיים זכים שם גמאו...
נום, ילדי, הוי נום.
מיים זכים שם גמאו...
נום, ילדי, הוי נום.

ליל בא, שקט, רוגע,
נומה, בן, עד יום יאור.
בשמיים נם ירח
על כרית ענן אפור.
וערשו, קטיפה נוצצת,
רקומה חוטים של חן,
כוכבים היא משובצת...
נום, ילדי, הוי נומה, בן,
כוכבים היא משובצת...
נום, ילדי, הוי נום.

