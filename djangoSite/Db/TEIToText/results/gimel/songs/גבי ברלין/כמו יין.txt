בימים של רוק שחור ורוק כחול,
כשצרידות כבר משתלטת על הקול,
אני צובט מיתר - ותוך כדי נזכר,
בכל אותם שירים מיום אתמול.

ובין כל החשמל והדיגיטלים,
אני ממשיך ושר - את מה שבא לי,
ולא אכפת לי שיאמרו:
"אתה מיושן"
כי השירים ההם כמו יין
משתבח עם הזמן.

הלהיטים רצים כאן בשרשרת,
ומחפשים בכל מחיר את הצמרת,
אני חוזר ל"צ'יזבטרון" - ל"גשר הירקון"
איך שהשתנתה - פה הגברת.

ובין כל החשמל...

וגם אם יעברו פה עוד הרבה שנים,
ויתחלפו כל האופנות והזמנים,
אלך לי נאמן לטעם הישן
של השירים ההם הישנים.

ובין כל החשמל...

