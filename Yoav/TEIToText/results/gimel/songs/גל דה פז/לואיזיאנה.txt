לואיזיאנה בשנות החמישים
אני כובסת תולה כובסת
מקפלת ושרה
עובר עוד יום ואנחנו נפגשים
אתה מצפצף מבחוץ
אני עוד לא מוכנה
לואיזיאנה בשנות החמישים
פתחו קולנוע חדש שאפשר
להיכנס עם האוטו
כשנטלי ווד וג'יימס דין מתנשקים
אני נצמדת אליך לכתף
אתה שם עלי יד

ואז בפקק תנועה, במחלף השלום
יש משאית תקועה
אני מקיצה מהחלום
ברדיו מנגנים,
את אותו השיר כבר שעה
כן, בפקק תנועה, במחלף השלום,
אותו השיר כבר שעה
אני נולדתי במקום הלא נכון
בזמן הלא נכון

לואיזיאנה בשנות החמישים
עוברים שלוש מסילות רכבת
אל שפת הנהר
ברקע אלוויס שר על מלון הלבבות השבורים
אני יודעת על מה הוא מדבר
אבל עכשיו אתה איתי כאן

עד שבפקק תנועה, במחלף השלום
יש משאית תקועה
ונשרף לי כל היום
בחדשות אומרים שגם מטולה נפגעה
כן בפקק תנועה , במחלף השלום
מטולה נפגעה
אני נולדתי במקום הלא נכון
בזמן הלא נכון

לואיזיאנה בשנות החמישים
אתה מחזיר אותי
אבא שלי מתנדנד במרפסת
לוחש לי: "גל, היה לי ערב מקסים"
מסיט את כובע הבוקרים
ומנשק לי את גב כף היד

עד שבפקק תנועה, במחלף השלום
יש משאית תקועה
אפשר למות מרוב החום!!
אותה היד שנישקת, על מוט ההילוכים מזיעה
כן בפקק תנועה, במחלף השלום
היד שלי מזיעה
אני נולדתי במקום הלא נכון
בזמן הלא נכון
נולדתי במזרח התיכון
בזמן הלא נכון

