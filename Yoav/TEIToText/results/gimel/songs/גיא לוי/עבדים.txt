אוכל להיות בן-אדם ללא בעיות,
רק אם לא אתחיל לשיר.
אוכל להיות חביב כל הבריות,
אם אשתוק ולא אסביר.
אבלה כל היום בביתי הרעוע
ואצפה במקרן באופן קבוע.

כשכל היום ינסו את כּיסי לרוקן,
אשלם ללא היסוס.
ובנימוס יבקשו אותי לרסן,
אז ארד לי מהסוס.
ואבנה לי ארון בדיוק במידות
ובו אחכה כי נמאס לי להיות
העבד.

ובחלומי המצאתי עולם,
ובעולמי רק יופי קיים.
ציירתי לי דגל חיברתי המנון,
אני לא העבד אני האדון.

נשבע לכם שאהיה שליט מצוין,
כזה שמתחשב.
בכספיכם אגדל ילדים ובקר
ולא אשאר רעב.
והראש שמוט מתחילת הזמנים,
עבדים הייתם, עדיין עבדים.

כי בחלומי המצאתי עולם,
ובעולמי רק יופי קיים.
ציירתי לי דגל חיברתי המנון,
אני לא העבד אני האדון.

