מנתר בין טיפות מדרכות נופלות
עד בוא הבוקר בעירו
טל ורוח על ליבו ונרדם
שיער פרוע מכסה פניו

תרקוד בעצב, תנועת הטיפות
אין זה האגל שעל מצחו
מחשבות באות מתנגשות בחלום
ופעמונייך קוראים לבוא

צדקן נשרף בשקט
קבצן לובש עניבה בכלא
סלחן נרקב מאלה
עניו עצם עיניו ממילא


חמה שקעה בנגב
זרחה רק לפנות ערב
דגלן עקר הדגל
קברן כתת אתו לחרב

למדן ניצב מנגד
עסקן נשך בכיסו של עבד
תפרן תפר לאדון בגד
חזן כרך סביב צווארו חבל

