בקצה המערב, על תפר המזרח
שני גברים עומדים במרחק יריה
לשברירי שניה, הזמן הדק נמתח
מישהו מהם מבקש דחיה

שמעני נא חבר, שמעני אך הפעם
בוא נשרוק אוויר על קצות האצבעות
אכן זה מתחשק לפרוק את כל הזעם
רק שלא נראות לי התוצאות

ניצבים קשוחים זה מול זה לעימות
מתוחים ודרוכים לשריקת הגורל, מי ימות?

בוא לא נשלוף חבר, שמעני אך הפעם
בוא נתיז מילים על קצות הסבלנות
נוטפות אצבעותי חשמל, חזיז ורעם
רק שלא נראת לי הריקנות

ניצבים קשוחים זה מול זה לעימות
מתוחים ודרוכים לשריקת הגורל, מי ימות?

בוא לא נלחץ חבר, ולא נשפוך, ודיי
החולשה עכשיו חזקה מתמיד
אולי אני טועה, טעיתי בחיי
רק שזה נראה לי בלי טיפת עתיד

ניצבים קשוחים זה מול זה לעימות
מתוחים ודרוכים לשריקת הגורל, מי ימות?
מתוחים ודרוכים לשריקת הגורל, מי ימות?

בקצה המערב, על תפר המזרח

