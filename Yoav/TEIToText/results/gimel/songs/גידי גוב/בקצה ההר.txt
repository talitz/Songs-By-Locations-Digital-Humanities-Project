בקצה ההר אתה עומד
ובקולי קולות אתה צועק
מקצה ההר, צועק חזק אל השמיים
עד אשר אולי תמצא
איזה ענן כזה שיעבור מעליך
וישקה אותך במים

בקצה השמש על כנפי ציפור הדרור
עד שתפסיק לזכור, ולשבילים הסוף,
עד שתגיע לחוף
על כנפי ציפור הדרור עד שתפסיק לזכור,
עד לירח, עד לסוף עולם הישימון

בקצה ההר אתה עומד
ובקולי קולות אתה צועק
מקצה ההר, רוצה לראות את זיו פניה
עד אשר אולי תראה איזה פרפר
כזה שיעוף עד אליך ויישא אותך אליה

