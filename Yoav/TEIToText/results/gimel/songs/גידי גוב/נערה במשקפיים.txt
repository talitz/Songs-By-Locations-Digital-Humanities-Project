אהבתי פעם נערה במשקפיים
שראתה אותי קצת מטושטש
ילדה כל כך יפה, אבל שנתיים
היא לא ראתה אותי ממש

בגלל החלונות שלה, האלה
לא יצא לנו להיפגש
היא הסתכלה עלי כמו מכלא
את מבטה אפשר היה רק לנחש

פזמון
עם משקפיים, מה שלא עשינו
צמודים בירידות, בעליות
אבל כמה שקרובים היינו -
תמיד היו בינינו זכוכיות

אהבתי פעם נערה במשקפיים
שראתה אותי קצת מטושטש
ילדה כל כך יפה, אבל שנתיים
היא לא ראתה אותי ממש

היא לא ראתה אותי כמעט שנתיים
יום אחד קמה והלכה
אמרה: "הייתי בלי המשקפיים
והוא היה כל כך דומה לך..."

פזמון
עם משקפיים, מה שלא עשינו...

ילדה כל כך יפה, אבל שנתיים
היא לא ראתה אותי ממש

