טוב לי
כמה טוב לי
שאכתוב לי
שיר בחול החם.
איזה פלא
מול כאלה
אור ותכלת,
החיים זורמים לים.

טוב, אח,
כמה טוב כך,
לאהוב בך
ככה מקרוב.
בואי געי בי,
אחזי בי
ועשי בי
כל מה שעושה לך טוב.

איתך בשמש,
סופר כל נמש,
אצלך וגם אצלי.
גלים וחוף
איש לא יחטוף לי,
את הבלון שלי.

מים
ושמים
פעמיים
אהבה בלי צל.
לך הכתר
לא בסתר
כל היתר
שילכו לעזאזל.

טרוף רגוע,
כמו געגוע,

כמו המית יונים.
עפים למעלה
מכאן והלאה,
כמו שני עפיפונים.
שנינו
לבדנו,
כאן ביתנו
הוא חלום איטי.
נשאר כאן,
נתקשר כאן,
מתאפשר כאן
מין דבר לא אמיתי.

אפשר לשכוח
וקו למתוח
על כל מה שרודף.
היום בורח,
באור ירח
ביחד נתעטף.

נושבת רוח,
הכל פתוח-
מכאן עד יום מותי.
נעים ונוח
ואן שום כוח
שיגרש אותי.

טוב לי,
כמה טוב לי,
שאכתוב לי
שיר בחול החם.
איזה פלא
מול כאלה
אור ותכלת,
החיים זורמים לים.

