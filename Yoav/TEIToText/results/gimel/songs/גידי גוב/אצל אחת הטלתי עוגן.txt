אצל אחת הטלתי עוגן
אחר כך אצל אחרת
אם תשאלו אותי מדוע,
אמשוך כתף ללא שכנוע
זו היו לה ירכיים
זו הייתה לה נקודה
לזו פטמה בצבע יין
ולזו פטמה ורודה
וזו חייכה, וזו נשכה
וזו טרחה קצת במטבח
וזו האחרונה סתם כך...

אצל האחרונה נשארתי
לא הפלגתי לאחרת
אם תשאלו אותי מדוע
אמשוך כתף ללא שכנוע
התבליתי לי כהוגן
התייבשה הלחלוחית
כבר קשה עניין העוגן
פה פרוסטטה, שם שלפוחית
וזו תוקעת זו דומעת
וזו או זו כבר היינו הך,
וכך נשארתי לי, סתם כך...

אצל אחת הטלתי עוגן
אחר כך אצל אחרת
אם תשאלו אותי מדוע
אענה בקול מהוה
כן, היה לנו קצת הו הא
ועכשיו הכל רגוע

