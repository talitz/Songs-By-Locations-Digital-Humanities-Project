שקיעה נוגה
הים אובד בערפל ודומיה גדולה
הרוח נח
על סיפוננו האפל כוכב ראשון עלה

ואת ניצבת מנגד
בשולי השחקים בלילות
ואת ניצבת מנגד
בחיוך בעיניים כחולות

נא זכרי רב חובל שב אליך
בספינה רדופת בכי ושכול
הוא יגיע ילדונת אליך
והסהר יאיר בדרכו

והליל רד
הנה גוועו המרחקים כלחש אילנות
כוכב בודד
נדלק לפתע בשחקים לזכר הספינות

אשתה אחות לחייך
מכבלים מגדרות הברזל
עוד אזכור חיוכייך
בלילות עטופי ערפל

ועת האי הבודד יכלאני
כסופי עוד יפליגו עם ליל
ויאמרו לך ילדונת הנני
שוב אלייך חזר רב חובל

