הפנים מקרוב, מצלמה מתרחקת
חצוצרה מיותמת תקעה
עננים לוהטים, תפאורה מדוייקת
בסרטי הרקיע שקיעה

הפנים אחרות, הבעה מאוכזבת
והאור אז יימוג ויחדל
קרוסלה של גן ילדים מסתובבת
כל סוסי העץ רצים במעגל

בן אדם, תתאמץ, עוד מעט קצה הדרך
בן אדם, עד סוף המרוץ
החידה, לך איתה, תעשה מזה סרט
אל תפחד, לא נשארת בחוץ
אל תפחד, לא נשארת בחוץ

מצלמה מן הגב בתנועה מאופקת
מתקרבת אליך כעת
הסתכל בה ישר, ככה טוב ובשקט
כן, שיחקת אותה באמת

בן אדם, תתאמץ...

הפנים: הבעה של כאב ובלי הגה
אין תנועה, רק הצל מתארך
התמונה כמו קפואה, הדמעה מתפוגגת
ועכשיו לאט לאט לחייך

בן אדם, תתאמץ עד הקץ קצה הדרך
אין סוס עץ, תהיה או תחדל
זאת הדרך שלך, כן ניסית אחרת
ושמעת את צחוק הגורל
כן, שמעת את צחוק הגורל

בן אדם, תתאמץ, עוד מעט קצה הדרך
בן אדם, עד סוף המרוץ
החידה, לך איתה, תעשה מזה סרט
אל תפחד, לא נשארת בחוץ
אל תפחד, לא נשארת בחוץ

בן אדם, תתאמץ עד הקץ קצה הדרך
אין סוס עץ, תהיה או תחדל
זאת הדרך שלך, כן ניסית אחרת
ושמעת את צחוק הגורל
כן, שמעת את צחוק הגורל
(שרוק משהו...)

