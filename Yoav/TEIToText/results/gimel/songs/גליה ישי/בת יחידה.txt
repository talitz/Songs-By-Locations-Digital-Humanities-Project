קוראים לי גליה ואני מגבעתיים
גבעתיים זה כמעט רמת גן
ויש לי אבא שאוהב אותי כפליים
אך יש לי אמא גם
כי כשהייתי עוד כזו כזאת פצפונת
הן כבר הייתי אז בת יחידה
ומהורי אף פעם לא קיבלתי עונש
גם לא מן הדודה

בת יחידה, בת יחידה
יש לה זכויות בלי כל מידה
גם אם היא רעה גם אם מפחידה
תמיד היא תמיד חמודה

בגן של שולה לכל הבנות הרבצתי
לבנים הוספתי את שלהם
וכשרצו הם להחזיר אל אבא רצתי
הוא עוד יראה להם

גם לגימנסיה די בקושי התקבלתי
אך כבר ראו אצלי קימורים
ובגללם מהמורים רק פלוס קיבלתי
גברים או לא גברים

בת יחידה, בת יחידה...

שהתגייסתי לא הלכתי אל הקלט
ג'וב קיבלתי במטכ"ל לכיסוי
והרב סרן התפרפר עליי כמו ילד
למרות שהוא נשוי

כל בוקר התייצבתי במכון הביוטי
ועד עשר לפחות זה נמשך
וכבר בשתיים עשרה מתחיל אפטר דיוטי
צבא נפלא כל כך

בת יחידה, בת יחידה...

שהשתחררתי שוב חזרתי לי אל אבא
עם הזמן הסתרתי קצת את גילי
כל המחזרים שלי הלכו אצלי על ארבע
אך הם לא בשבילי

עברה שנה עברו שנתיים שבע שמונה
לנסיך שלי עודי מחכה
אולי מזה שנפטרתי מכל עונש
נשארתי רווקה

בת יחידה, בת יחידה
גם בת שלושים היא עוד ילדה
גם אם היא לבד גם אם בודדה
נשארת היא בת יחידה
נשארת היא בת יחידה
נשארת היא בת יחידה.

