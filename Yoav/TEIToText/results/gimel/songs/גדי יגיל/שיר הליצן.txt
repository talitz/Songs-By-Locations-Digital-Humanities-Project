כן, אני אותו הליצן
ובעצם הכרנו מזמן
הן אתם המפלצת בת אלף ראשים
אשר היא מלכתי אבל גם פילגשי
ואני בידיה מסור אישית
בפרט בלילות שישי

לפעמים כשמלא האולם פה לפה
וצוחק הקהל ואיננו מרפה
מתחשק לי לשאול כל צופה וצופה
תגידו - אני יפה?

כשאני מסתובב בעיר
מתחשק לי למות צעיר
אמנם שקר היופי והבל החן
ואינני רוצה לשבר את ליבכם
אבל עוד לא ראיתי דבר מסכן
יותר מליצן זקן

וביום שידומו בימות הבידור
מקולי הידוע מאד בציבור
אל נא אל תזמרו לי שירי אשכבות
וגם אל תקראו על שמי רחובות
והרי כל המדליות המוזהבות
לא שוות שתי בדיחות טובות

תחת זאת אנוכי עליכם מצווה
שתבואו בערב אל בית הקפה
תמזגו את היין שווה בשווה
ותביטו מעל הבקבוק זו בזה
ואם אין זה קשה
תגידו ש -
תגידו
שהייתי יפה!

