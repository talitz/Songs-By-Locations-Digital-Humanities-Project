אור ירד על הגליל
מתמוגג לו הכרמל
הגלבוע שר בגיל
שר גם עמק יזרעאל

הכינרת צהלה
הירדן שוטף בהיר
מרקדת השפלה
וירושלים שיר

חג, חג, חג יובל
על כל ארץ ישראל
על כל ארץ ישראל
חג יובל

צוחקים יחדיו ברון
השרון והשומרון
ביריחו רימון פרח
ואת ניחוחו שלח

ים המלח כבר מתוק
על הנגב חג מאיר
הר סיני פתאום ירוק
ואופירה לי תשיר

חג, חג, חג יובל...

ולעיר כחול לבן
ולכפר לבן כחול
לקיבוץ אלפי גוון
למושב צבעי מכחול

לחורשות - ירוק בהיר
לשדות - ירוק כהה
ולכרם ולניר
צבע ירקרק זהה

חג, חג, חג יובל...

זה שמח וצוהל
אל הרחוב ואל הליל
התהולל והשתולל
חג עליך, חג יובל

כל עירי כבר בכיכר
וביתי עומד מואר
לבבי בי מאושר
כשאני רוקד ושר

חג, חג, חג יובל...

