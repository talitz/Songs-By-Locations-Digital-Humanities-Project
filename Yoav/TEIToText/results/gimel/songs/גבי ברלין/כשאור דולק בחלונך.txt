כשאור דולק בחלונך אני שומע
איך מכתבייך נכתבים שם בוודאי
כשאור דולק בחלונך אני יודע
כי ביניהם לבטח יש מכתב אלי

הן יש לך שם דברים רבים לומר לי בלבך
כשאור דולק, דולק בחלונך

כשאור דולק בחלונך אני שומע
את השירים הנכתבים באור לילי
כשאור דולק בחלונך אני יודע
כי יש גם שיר אחד לבטח בשבילי

הן יש לך שם שירים רבים לשיר לי בלבך
כשאור דולק, דולק בחלונך

כשאור דולק בחלונך אני יודע
שאין עוד טעם לחכות פה עד מתי
כשאור בחלונך אני שומע
את צעדייך הבאים, באים אלי.

את צעדייך היורדים במדרגות ביתך
כשאור דולק, דולק בחלונך

כשאור דולק בחלונך אני יודע
הרי אלי פתאום תופיעי מן השחור
כשאור דולק בחלונך אני שומע
אמרי מדוע זה כבה פתאום האור?

ומה סימן הוא זה אמרי אמרי לאהובך
כשאור יורד, יורד בחלונך

