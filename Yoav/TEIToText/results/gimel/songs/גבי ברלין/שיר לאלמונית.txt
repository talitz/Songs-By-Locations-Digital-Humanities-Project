על מי נשיר ועוד לא שרנו?
אולי נשיר על העלמה
על העלמה שלא הכרנו
ולא ידענו כלל את שמה.
על העלמה שאלמונית היא
מעולמות לא ידועים
אולי מסין? אולי טהיטי?
אולי מארץ מאדים?

אולי קוראים לה געגוע?
אולי קוראים לה אשליה?
מוטב כי שמה אינו ידוע
מוטב כי שמה אינו קיים.

על מה היא כה תתמהמה
ולמה לא תבוא הלום?
ואולי האל יודע
אולי כולה היא רק חלום...
תהא חלום, אך נצפה לה
לה נצפה, לא ניואש
כי היא, רק היא ואין דומה לה
כי לנו היא עמוד האש.

לכן השיר יושר הפעם
לכבודך האלמונית
כי בלעדייך אין כל טעם
כי בלעדייך אין  תכלית.

על מי נשיר...

