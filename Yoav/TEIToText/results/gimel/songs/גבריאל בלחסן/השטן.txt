בזיתי גנבתי גזלתי, דיברתי דופי ולשון הרע. הריעותי העוותי הרשעתי זניתי חמסתי חמדתי חטאתי טעיתי טפלתי שקר יעצתי עצות רעות. כיחשתי, כיזבתי, לצתי, לוצצתי, מריתי מרדתי מאסתי בך ניאצתי ניאפתי נוקשתי נלכדתי באמרי פי סררתי עוויתי פשעתי צררתי קישיתי עורף קילקלתי דרכי רשעתי שיחתתי שיקרתי תיעבתי תעיתי ותעתעתי
גנבתי בגדים מחניות גנבתי אוכל מסופרים שלא היה לי שקל וגוועתי ברעב הייתי מכניס גבינה צהובה ופיתות בכיס של המעיל ונמלט כשאני בולע תוך כדי ריצה. עמדתי אדיש מול אישה שאהבה אותי וגירשתי אותה הייתי משפריץ לה על הפנים כל יום והיא לא פצתה פה הייתי מסומם הייתי אטום גנבתי המון פרצתי חלונות ביזיתי את עצמי מול המון כשאני שטוף מאניה עישנתי כמה שעישנתי שתיתי הסנפתי הסנפתי כדורי הרגעה וזה קדח לי כל הלילה באף
חייכתי חיוכים גדולים לאנשים שאני לא סובל כעסתי רתחתי מזעם בלא צדק ניצלתי זלזלתי העלבתי עשיתי עצמי נאור וחשבתי בדיוק כמו כל השנואים עליי ראיתי סרטים גרועים ונהנתי שמעתי מוזיקה מטומטמת ושקרית והתרגשתי אוננתי כמה שאוננתי על סרטים כחולים מזוהמים באלימות. בוססתי בשלוליות. רצתי ברחובות תל אביב אכול פסיכוזה. הייתי מוקף בקופי אדם. הייתי עליון הייתי עליון הייתי אלוהים.
וזה נעלם וכבה האור
והשתרר השקט המקפיא
והחושך הגיע
והעננים משתינים עליי שתן חומצי
והסיגריות מגעילות
כי נגמר הכסף
ודובק מייצרים חרא וחרא הוא זול
וזול אוהב את הזול
ואלה מעללי ואלה חטאיי
ואני לא מתחרט על כלום
חוץ מעל 99 נקודה פסיק תשע מהכל
הייתי רוצה לשים את הראש שלי במקפיא
ולצאת לסיבוב בכבישים עם הגשם הזה שיורד עכשיו ושקט של בשר נא שמתהלך מחוייך בליבו משקט נצחי
אבל הראש הזה... הראש הזה מתעלל בי. הוא עושה בי כבשלו
השטן לא קיים. אבל הוא מספיק חזק בשביל להרוג אותך
בשיניו השחורות במהלומות בבשר_בייאוש סופני
הוא יקבור אותך חי וישאיר אותך שם עמוק בבור עם חרך צר באזור השפתיים
ותנשום קצת אוויר דליל ואז ישתין לך לתוך הפה
את כל מה שאגר בשלפוחיתו המזוהמת שנים
בן אלף זונות (שייקח אותו השטן)

