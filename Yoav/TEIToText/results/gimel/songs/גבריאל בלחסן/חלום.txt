ובחלומי תינוק יפה עיניים וראש מעוות. אוכל ענבים וריר זולג לו מפיו. רציתי לחבק אותו לא רציתי לספר לו על הימים שיגיעו. על הלעג שיטפטף כמו רעל במורד גרונו, על החרקים והעצים הגדועים, על שברון הלב ועל אשה נבזית עם לב חימר שתרצח אותו שתשאיר אותו שוכב על המדרכה כשהפנסים והמכוניות חולפות מעליו. רציתי ולא יכולתי לספר לו על הכסף שיחסר, ועל מיטת ברזל של חולים. בכיתי איתו כשנחנק מעינב גדול וממזרי. ליטפתי לו את הראש המבוקע, הידיים שלי היו רכות. אהבתי אותו והלכתי משם כבד. כל הדרך לאש הגדולה. שמעתי את בכיו וסתמתי אוזניים. שמעתי את בכיו וסתמתי אוזניים.
כמה מילים? כמה מילים? כמה גיהוקים? כמה שיהוקים? שאגות של אריה בגוף של עובר. בואי דממה. בואי כלה. אז עמדתי ודיברתי ודיברתי ושאגתי השתחוותי ורקדתי. לקלל אנשים, לקטוף עגבניות זה הדבר, זה הדבר. שבת יום טוב. יום חג. יום צום. תנו לי יום רגיל לא צריך יותר. הייתי פה הייתי פה הייתי פה הייתי פה הייתי פה פעם. אז עמדתי ודיברתי ושאגתי ושאגתי וצרחתי עד שנפלתי.
14 אלף סיגריות. 30 קילו גראס. 22 אלף כדורים. אלקטרודות למוח. קסדה מגנטית אחת. כתר אחד. כתר מלכות. מספרים לא מדוייקים. מספרים לא מדוייקים. 7 בתים. שלשה בתי חולים. 15 אישפוזים. 20 כלבים. מכות. בעיטות. צרחות. שאגות .פיות. ברכיים. שיניים מצחצחי שיניים. 19 אלף גלילי נייר טואלט. זין אחד. 7 נשים. מספרים לא מדוייקים. מספרים לא מדוייקים. 2 מליון וחצי קילומטר. 1nk0qe0qmco0vgpqtkju11


