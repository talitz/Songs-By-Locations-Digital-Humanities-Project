זה משחק.
משחק מתוכנן היטב.
שלא כמו בחלומות, אתה צריך לנוע, לנוע ומהר
מאש הצלפים
מאש המחשבות
מהפרשות כאב בתעלות של המוח.
מניאק גדול מי שהמציא אותו באיזה מעבדה שם
בגיהנום של מנכ"ל הקומבינה.
הבשר החי דומם לבסוף כולנו, כולנו נרד לבור
לגינה הגדולה,
עצמות עצמות זכר ונקבה
עצמות לא עושות בלגן
עצמות לא נלחמות
מספידים אותן לפני השינה הגדולה
והולכים הביתה
לראות סרט
עכשיו לחייך
עכשיו לרקוד
זה הזמן לשמוח
כשאין סיבה
רק בגלל זה ובעיקר בגלל זה
עקרבים ונחשים האדמה הזאת מצמיחה
מגדל בבל עזריאלי
קומה 58
שוטף כלים סיני צונח מלמעלה על המדרכה
דפקו לו דו"ח על התאבדות בפומבי
שבועיים לא נרדם אחרי שקיבל מכתב מסין הקטנה
אשתו הפילה בחודש השביעי להריונה
קנו כרטיס הגרלה
קנו כרטיס טיסה בביזנס
ישר לגן עדן
כיסא מזהב ליד הוד מלכותו
מלך מלכי המלכים
אני שוכב לי על הדשא מול נחל הירקון ומעשן סיגריה
כלב אפור מרחרח לי את הרגל שדרכה על חרא של כלבה מיוחמת
ומתקדם אל עבר המים בזהירות
מביט בבבואה שלו שמשתקפת מהמים
עיניים עגולות צהובות ושיער מדובלל
גם אני כמוהו תוהה והולך משם
העשן מסתלסל מאחורי
בדל הסיגריה נשאר
לבד
ערב ראש השנה
אני בולע כדורי הרגעה בדבש
אני נושם את הירח
אני יונק מהפטמות של החיים
איזה גודל! איזה פאר!
אני בולע אותם בהינף יד
אחד כתום
שניים לבנים
ואחד שלא יודע
לשאול
אומרים לי, גבריאל יקר, אתה חייב לעשות משהו עם עצמך
תנסה להקשיב לגוף שלך
אז לקחתי איתי חוברת צבעונית של המון כוס פעור
והרבה שדיים כמגדלות
והלכתי לאונן בשירותים הציבוריים
של התחנה המרכזית החדשה בתל-אביב.
אתם מכירים את זה
עם כל המשחק המוקדם הזה של לדפדף ולבחור
מבין כל התמונות הצבעוניות המסחררות
תוך כדי עיסוי מפנק של האיבר המזדקף
שאם היה יכול לדבר בטח היה נובח בהתלהבות
למראה כל ההתגלות הנפלאה הזו.
אני אוהב את אלה שמסתכלות לך ישר בעיניים
כשריבת האהבה זולגת על פניהן
ככה אפשר בשנייה האחרונה לדפדף הלאה, שייעלבו
בכל זאת אני גבר של הרבה נשים
והן יודעות את זה
ככה שבסוף הן מקבלות את זה
בהבנה.
אחרי שגמרתי על דופן האסלה,וקצת על הרצפה
התכופפתי כיפוף רציני והצמדתי את האוזן
לזין הצמוק והדביק שלי
שמעתי חדשות בערבית וקצת גלג"לצ
נמאס לי אז סגרתי את המכנסיים והלכתי.
הגעתי לבית שלי
הצתתי לעצמי סיגריה
והבטתי לנוף שנשקף מהתריסים מתחת
כלוב ענק מבטון וברזל
על רצפת הבטון שרוע גבר
פגר בשלולית של ערק ושתן מהפיצוצייה
מכנסיים אפורים נעלי ריבוק תוצרת אמריקה-רפיח
פה פעור בלי שיניים.
בפינת הכלוב עומדת נשענת קורסת
שלושים קילו של גברת
זונה מקומטת צבועה בצבעי מלחמה
לפתות את הקופים שמביטים בה וממשיכים הלאה
הידיים שלה מכוערות
חורים שחורים קטנים
הוורידים סתומים מתפקעים מוגלתיים
השדיים קמוטים סגולים
גבר שלישי בחליפת ארמני שלושה חלקים
יונק מתוכה נוזל לבנבן וממסטל
ילד ערבי קטן מסתובב ביניהם חסר מנוחה
מנסה למכור להם בשמים צבעוניים
במחירי מבצע לחג של היהודים
אחד כחול
השני צהוב
ואולי איזה עובר קפוא
בצנצנת פח
תינוק חייכן ובלונדיני
להפשיר במיקרו
ולשלוח לגן

ירדתי למטה
פה לפנות בוקר
לקנות שוקולד וסיגריות
ראיתי מתפללים הולכים לסליחות
להסביר לאלוהים שלנו שאנחנו משתדלים לסלוח לו
על כל הימים הנוראיים שברא לנו
על כל הדמעות, הזעם, התסכול והייאוש
בראשית בראה האדמה את האדם
בשנית ברא האדם את האלוהים
ובשלישית את המיקרוגל
בא המיקרוגל
והתחיל לפתוח את הפה
המסריח שלו
ריסקנו אותו
הלכנו לגן חיות לחפש את סבא
זרק עלינו קליפות בננה
איך שנעלבנו והלכנו
עמוק באדמה קבור שלד קוף
ואף אחד לא בא לבכות לו
לבקש ממנו
לנשק את
החול שמעליו
אתה יושב קפוא על כיסא חי
המצעד הזה אף פעם לא נגמר
מכוסים ערומים יחפים כפופים
עוד יותר כפופים
זוחלים זחלים
נמלים צבעוניות
חגיגה גדולה
ואתה בעיצומה של המהומה הגדולה
כל כך הרבה רעש
ברזלים
להסיר את הדממה הטהורה והמעיקה
מייקל ג´קסון פדופיל עם רישיון שעדיין לא נס ליחו
מזדווג לו להנאתו עם הילדים הלבנים של השכנים
שחוזרים מהגן אחר צהריים
הוא מממן את הרהיטים בדירה החדשה של ההורים המסורים
שזולגת מעיניהם דמעה בחג המולד, הבא עליהם לטובה
הם קונים לילד החמוד שלהם ויבראטור פוקימון צבעוני
שייהנה כשהוא הולך לשחק עם החברים
בלונה פארק של מייקל הרזה

ואצלי בחדר טנקים מסוקים אנשים מרוסקים
וסתם אבק ילדים שמתפזר לשמים
ככה ייעשה למילואימניק שהראיס חפץ
בעיקורו שריפתו והשלכתו לזבל
צואת צבועים מגואלת בדם ובשתן פלסטינאי מזוקק
ככה יעשו לאווזי של האווזים שלנו שהמשת"פים שלנו שוטפים אצלו כלים
ועושים לנו סלט ערבי קצוץ דק דק
ותביא לי קצת חמוצים בצד ואיזה סטייק גדול
חתיכת בשר בגודל של פרה אדומה
שתבוא נבנה את בית-המקדש השלישי
כי כבר אי-אפשר ככה
עם כל המצב והערבים והשואה והארנונה והמשכנתה
וכל הכוסיות האלה שעושות אותך שפוף ומיואש
ואבא מזדקן והכדורים מנפחים לי את הבטן
הזקן הכתום שלו הפך אפור השיניים נושרות
הגב שלו שבור
לא יודע איך לדבר איתו
לספר לו על השמש הלבנה שמעל אברבנאל
על הימים האלה
על הצבע החדש הארור על הקיר בבית שלי
שהריח שלו גורם לי להקיא מהזכרונות
ריח של מוות מפלסטיק

ימים חלולים של הראש בין הידיים
של תינוק מת בבטן
של שיטוטים בעיניים נפוחות
וגוף כבד מייאוש מבהיל וכדורי הרגעה לסוסים סופניים
אבא מזדקן אמא מזדקנת אחים ואחיות מזדקנים
הזיה
הזיה אחת מטורפת
בינתיים נאכל שווארמה אצל נימר.
דוגמניות דוגמניות שמקיאות את הקוסקוס בלילה מוכרות לנו קרם פנים
נגד קמטים שלא נתכער ככה בפתאומיות באמצע החיים
וילעגו לנו ילדים קטנים באמצע הרחוב
עם MP19 דבוק להם לפי הטבעת
אנסים בחליפות מחייכים חיוך רקוב מתהלכים בינינו זחוחים
בלילה מאוננים על ילדות יפניות וסרטים כחולים זולים
אני מכיר כל כך הרבה כאלה
כל כך הרבה כאלה
כל כך הרבה מאלה ראיתי ומכיר
והם לא ישלמו על זה אף פעם אף פעם
יישארו עם הזין המסומם שלהם
עד שילכו לקבר
משפט צדק? איזה צדק? לא ראיתי שום צדק
אם ייתפסו, איזה עונש יקבלו?
תוך שנתיים הם בחוץ וכולם שותקים ומחייכים
אליהם בסופר כשהם סוחבים את הנקניקיות והקבב שלהם בסל
והקורבן והקורבן מקריב את עצמו על המזבח יום יום לילה ולילה שעה ושעה
כל כך הרבה מאלה ראיתי ומכיר
והגלגל מסתובב
אב אונס ילדה ששורפת ילד שחותך לכלב את הגרון
ילד אונס ילד שאונס ילד ששוכב באיזה בי"ח לחולי מוח
מסומם מכדורי הרגעה בוהה בתקרה ועכשיו הוא זה שרוצה לרצוח את עצמו
כל כך הרבה מאלה ראיתי
כל כך הרבה
תמשיכו לקרוא את ההורוסקופים שלכם בעיתונים
של יום שישי תחלמו תחלמו
בוא ניתן להרס הזה להימשך
בוא נמלא את תעלות האוזניים שלנו בשעווה
בוא נחלק אקדחים לכולם
וחרבות וסכינים ואולרים משויפים
בואו נריע למלך החדש שהגיע
עבריין שמגלגל מיליארדים וכולם משתחווים להוד מלכותו גאידאמק
אנחנו מעריצים כח אנחנו סוגדים לכח
יש לנו טנקים יש לנו מטוסים חדישים
יש לנו טייסים הכי מיומנים בעולם
ששולחים את הפצצות שלהם בדיוק מדהים
ומעלים באש ותמרות עשן את האויב ועוד כמה משפחות על טפיהן בטעות
רק בטעות
ויש לנו גם את פצצת האטום ליום הדין הקרב ובא
כסף היא המלכות שאותה אנחנו כל כך רוצים
כתר מלכים בלבוש דירות ומכוניות פאר
ועבדים תאילנדים, פיליפיניים ופלסטינאים
שינגבו את טיפות השתן שאנחנו משאירים
אחרינו על רצפת הפרקט החדשה שבנינו
כל כך הרבה מאלה ראיתי
כל כך הרבה מסתובבים סביבי ומזיעים עליי ודוחקים בי היה שאפתן
מיומן מזומן מוכן למזומן
הם מדברים איתי על אלוהים ועל רוחניות ואני רוצה להקיא להם על הפרצוף
אז בואו נמשיך בצעדה הגדולה ונזכור טוב את הבית
את המקלט האטום שלנו קופסאות הבטון
שבו אנחנו יושבים אוכלים מאוננים מזיינים בוכים מקללים נרקבים מסתתרים נחנקים מרכלים זועקים מסתממים בוהים קמים נופלים רופסים מעלים גירה נהנים משטויות מתחבקים מגרדים את הביצים
אוגרים דולרים וקופות חסכון וסותמים את האוזניים טוב טוב הן רגישות מדי לרחשים תת קרקעיים
ללחשים שמרחפים בחלל הבית בין הקירות והארונות והתרופות והשמלות והחליפות יחי פלסטין הכבושה


דתיים שונאים חילונים ששונאים דתיים חילוניים ששונאים חילונים דתיים ערבים שמאלנים גזענים שונאים דתיים נאצים ימנים רוצחים שמאלנים דתיים חילוניים הורגים ספרדים יורים בדתיים אשכנזים ששונאים חיות ועושים מהגורים שלהן פרוות לדוסיות העשירות שאין להן כסף להאכיל את כל העשרים הילדים המלוכלכים של הערבים המסריחים בגלל החילונים שמשרתים בצבא הכובש שלנו להגן על הכלב של ג'ורג' בוש ששונא את הכלב המכוער של אהרון הגבאי של בית-הכנסת הספרדי של בת ים
של בת ים
בת יענה

