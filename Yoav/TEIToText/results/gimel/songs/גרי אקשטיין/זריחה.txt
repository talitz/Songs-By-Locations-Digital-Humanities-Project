עוד רגע ואפשר יהיה לקום - ללכת
לצאת אל הרחוב הצחוק הסירחון
לחזור אל הסדרים שנקבעו מקדם
ויהיו פה לעולם הלא

עוד רגע ואפשר יהיה לקום - ללכת
השמש תעלה בדיוק בשעתה
ומי שלא הספיק לגמור עם המיפלצת
היא תהיה פה בטח גם מחר

האור הוא אור - החדר הוא סתם חדר
ההר הוא הר ולא יותר מזה
האורן הקדוש הוא עץ אחד מאלף
ויום אחד הוא יכרת - תִרצה או לא תרצה

ויום אחד יריחבו את הגדר
ירחיבו ויגיעו עד ביתך
ישימו שלט שידע כל ילד
שכּול זה בית עלמין גדול אחד

עוד רגע ואפשר יהיה ללכת
הכל היה יפה או לא - הו יה
צריך לחזור אל הסדרים מקדם
וזה בדיוק גם מה שנעשה

עוד רגע

