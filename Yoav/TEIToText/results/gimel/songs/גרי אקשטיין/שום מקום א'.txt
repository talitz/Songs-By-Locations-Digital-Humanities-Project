בלילה מתחת לאורן קדוש
מתחת לאורן שחור
נכרע נתפלל שהאור הקבור
יחזור בשלום לעצמו

בלילה מתחת לאורן קדוש
מתחת לאורן שחור
נריח כוכב נריח נחפור
עד שהכוח יחדל

בלילה מתחת לאורן קדוש
מתחת לאורן שחור
לפתע לרגע נרגיש את הקור
שאין הרגשה מלבדו

בלילה מתחת לאורן קדוש
מתחת לאורן שחור
לא ריח כוכב לא רחש האור
של רגע לפני הפריצה

בלילה מתחת לאורן שָחוֹר
מתחת לאורן שחור
נכרע ונשפוך ונירק דם שחור
מפני שהכוח נגמר

