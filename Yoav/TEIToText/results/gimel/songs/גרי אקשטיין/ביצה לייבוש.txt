הם לא השאירו לנו ביצה לייבוש
הם לא השאירו לנו שממה לכיבוש
הם יסדו כבר את דגניה
וסגרו את ביתניה
פיתחו את הנגב
חפרו את היקב

הם לא השאירו לנו מאום
ביצה, שממה, קדחת - כלום
ועוד הם מתפלאים שאנחנו ככה
ועוד הם מתפלאים שאנחנו ככה

הם לא השאירו לנו ביצה לייבוש
הם סגרו בלי בושה את החור בגרוש
הם הכניסו למחסן את הטוריה
ומכרו לגרוטאות השברייה
ונסגרה ההרשמה
לאצ"ל, לח"י, הגנה

וכמו שאמר המשורר:
הם לא השאירו כלום במקרר
ועוד הם מתפלאים שאנחנו ככה
ועוד הם מתפלאים שאנחנו ככה

הם לא השאירו לנו ביצה לייבוש
לא ג'מוס ואפילו לא יתוש
וחברים, לא שזה לא חוקי
הם לא השאירו כאן שום טורקי
ולא שזה קריטי
אבל כבר אין אף בריטי

ואל תחכו לניסים
הם כן השאירו לנו מיסים
ועוד הם מתפלאים שאנחנו ככה
ועוד הם מתפלאים שאנחנו ככה

