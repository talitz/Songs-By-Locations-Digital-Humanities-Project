בגבעות כבר שקעה השמש
ילדים כבר רוקמים חלום
גם אנחנו גדולים מאמש
גם אנחנו חולמים על שלום

בתריסים נרדמה הרוח
מחכה לכוכב ראשון
גם אנחנו רוצים לנוח
גם אנחנו רוצים קצת לישון

ורק הקטנים
חושבים שהלילה הוא המון מלאכים
חושבים שהלילה לילה...

בגבעות כבר עולה ירח
ילדים כבר סיימו עוד יום
גם אצלנו הזמן בורח
וסוגר את הפה על חלום

עוד דמעה אל הכר נושרת
כמו הטל בגביעי פרחים
אדמה נשימה עוצרת
אהבות נרדמו בדרכים

ורק הקטנים...

