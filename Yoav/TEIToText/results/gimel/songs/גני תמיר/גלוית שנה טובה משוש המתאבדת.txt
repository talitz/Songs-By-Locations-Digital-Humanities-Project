הי ג'ינג'י אני בהריון
ואני גרה ברחוב הירקון
מעל מועדון שנשרף, קומה שניה
הפסקתי עם הסמים
הפסקתי לשתות בימים
הבעל שלי מנגן אקורדיון
בתזמורת המשטרה.

הוא אומר שנשאר אצלו
והוא יודע שהתינוק הוא לא שלו
נתן לי טבעת זהב כמעט אמיתית
ובערב ביום חמישי
הוא לוקח אותי
לריקודים במועדון שבצפון
עד הבוקר אנחנו רוקדים ורוקדים ורוקדים

הי ג'ינג'י היה לי קשה
בלילה ההוא כשעצרו את משה
ברחתי משם לבת ים לאמא שלי
אבל כל מי שמוכר
היה שיכור או נפטר
חזרתי העירה לכאן עברתי משבר
ועכשיו אני כאן לא בורחת יותר

הי ג'ינג'י כבר אין בלגן
לראשונה אחרי הרבה הרבה זמן
הלואי שהיה לי עכשיו את הכסף ההוא
שבזבזנו אני ואתה
אתה יודע על מה
הייתי קונה מכוניות משומשות
ונוסעת לי בכל יום עם אוטו אחר
כן, אני אסתדר

הי ג'ינג'י שתלך לעזאזל
אם אתה באמת שואל
אין לי בית אין לי בעל
והוא לא מנגן אקורדיון
אין לי כסף לשתות
ואין לי כוח לחיות
היי ג'ינג'י, זה גם הילד שלך
ושנה טובה

משושנה

