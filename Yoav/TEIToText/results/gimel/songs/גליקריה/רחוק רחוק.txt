רחוק רחוק בראש ההר
הנשר הגדול שוכן לו
עמוק עמוק בלב ההר
הדוב הענקי ישן לו

לכל חיה מקום מסתור
מרוחות מאש מהאדם
ורק אני איני מוצאת
מחבוא ושקט לעולם.

בחלומות שלי
אני רואה אותך
כשאתעורר אני
בלי שום ספק אמצא אותך
ואצלך אמצא מחבוא מושלם
אמצא שלווה ושקט לעולם
כן אצלך אמצא מחבוא מושלם
ומנוחה מן העולם

גם לציפור הכי קטנה
יש איזו דרך מתוחכמת
להימלט מסכנה
והיא לפתע נעלמת

לנמלה יש סדק צר
לשפן נקיק בין הסלעים
לחפרפרת מחילה רכה
ולזיקית צבעים.

בחלומות שלי
אני רואה אותך
כשאתעורר אני
בלי שום ספק אמצא אותך
ואצלך אמצא מחבוא מושלם
אמצא שלווה ושקט לעולם
כן אצלך אמצא מחבוא מושלם
ומנוחה מן העולם

עכשיו ברור
לי לא יועילו מערות
ולא צוקים גבוהים
או מחילות סמויות
רק אהבה טובה תשמור עלי
תגן עלי מסכנות.

