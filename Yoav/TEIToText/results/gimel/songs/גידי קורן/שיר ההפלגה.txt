כל זה היה היה היה
לפני הרבה שנים
בים הפליגה אוניה
ולה שלושה תרנים

שלושה תרנים לאוניה ומפרשי זהב
ועל סיפון האוניה טווס יפה זנב

והטווס הדור מאוד
ועל זנבו כתובים
ומזמורים ואגדות בשפת הכוכבים
ומלחים ודייגים
במעגל גדול
ממזמוריו מתמוגגים
שרים אותם בקול

שלושה תרנים לאוניה...

שרים את שיר הכוכבים
קוראים גם אגדות
ולגלים השובבים
חדים אלפי חידות
ודגי זהב יפי סנפיר
מן המצולה עולים
לשמוע אגדה ושיר
על נדנדת גלים

שלושה תרנים...

וכך שרים המלחים
גדול הוא העולם
יש בו פרחים
יש בו חוחים
יש יבשה וים
יש בו גלים יש בו חופים
יש שקט, גם סופה
אך מאלפי דברים יפים
ההפלגה יפה

שלושה תרנים...

