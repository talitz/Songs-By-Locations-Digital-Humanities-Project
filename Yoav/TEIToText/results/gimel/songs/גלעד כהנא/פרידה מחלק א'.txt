בן חמש משתולל בין שלוליות החומצה.
ערמה של נוער זוהרת על רקע גדודי החנקן. מפעל הבובות פוצץ.
עוף דורס עומד לי על הכתף ובוקע לי את הגולגולת.
הנוף מסתכל עלי. ההד מקדים אותי, דוחף לי מילים לפה.
"הכל תחת שליטה" אומר ההד.
"הכל תחת שליטה" אמרתי.
רבבות התקבצו מול המרפסת של נחמן, בכיים העמום מרעיד את היסודות.
".. הכל תחת שליטה, ואני אומר את זה ללא צל של ספק.." נחמן הפסיק
לדבר, הוא התרחק מהמיקרופון והשתעל בצד. הדלקתי לו סיגריה
וטפחתי לו על הגב.
"תזכיר לי על מה דיברתי" סינן נחמן בין השיעולים.
"רצית להגיד שהכל עומד להשתפר" אמרתי.
"באיזה הקשר?" שאל נחמן, הוא הפסיק להשתעל והכניס את הסיגריה לפה.

