בכרם תימן ירח שט
רוח צחה נושבת.
ואנוכי בשמלת שבת
על מפתני יושבת.

יבוא חתני,
צעיר ויפה עיניים,
אשיר לו אני
והוא ימחא כפיים.

ליבי הומה בי פנימה...
הס, אל תעיר את אמא...
אל תפחדי, תמר,
אמא יודעת כבר.

בדירתינו תשבי, תמר,
נאום חתנך סעדיו -
ותלבשי רק משי יקר
ותנגני על רדיו.

תאכלי פיסטוקים
ומזמורים תשמיעי
ושניים מתוקים
את בחיקך תניעי.

תני את ידך, אגע בה...
אל נא תעיר את אבא...
אל תפחדי, תמר,
אבא יודע כבר.

בכרם תימן ירח שט,
רוח צחה נושבת.
צמד עינייך בבת אחת
בי מדליקות שלהבת.

מכה בי הלב,
אחוז בי ואל תנוע,
ראשי עלי סובב
ולא אדע מדוע.

ונשמתי רועדת,
וליבתי פוחדת...
אל תפחדי, תמר,
זה יעבור מחר!

