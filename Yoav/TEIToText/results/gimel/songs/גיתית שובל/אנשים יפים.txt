ליל שבת, אחרי עשר
הילדים על מישכבם נחים
ואצלי אל הסלון ניכנסת
תהלוכת המוצלחים:

זמר צמרת
צייר צמרת
חייט צמרת
סנדלר צמרת
מה זאת אומרת  רק צמרת!
אצלי נאספים
ביוטיפל פיפל,
אנשים יפים

ליל שבת, עונג ונחת
האורחים בסלוני פורחים
השיחה בנעינים קולחת
הנה מה טוב - שבת אחים:

אמן צמרת
דוגמן צמרת
כתב צמרת
גנב צמרת
יש לי גם פילוסוף צמרת
וגם אנשי כספים
ביוטיפל פייל,
אנשים יפים

כבר השעה מאוחרת
כרגיל הכל הלך יפה
ואני בין האורחים עוברת
כדי לשאול - תה או קפה

כולם שותים:
אדריכל צמרת
מנכ"ל צמרת
מזכ"ל צמרת
פעם היה לי רמטכ"ל צמרת
עם כל האלופים
ביוטיפל פיפל,
אנשים יפים

ליל שבת, רבע לשתיים
איש יפה אחד מסתיר פיהוק
ניפרדים מבעלת הבית
בעייפות אך בסיפוק -

שלום צמרת,
בי בי צמרת,
תמיד תשובי
אלי, צמרת
אל תשכחי: אצלי, צמרת
תמיד נאספים
רק
ביוטיפל פייל,
אנשים יפים

