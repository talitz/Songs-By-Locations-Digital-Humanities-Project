ציל, ציל, צליל
מצנפת לי וגדיל,
אל יקום איש ממקומו,
משחק פורים מתחיל.

לה לה לה...

אחת, שתיים, שלוש
אני אחשוורוש,
שרביט זהב לי ביד
וכתר על הראש.

לכולנו, לכולנו
כתר על הראש,
כל אחד מאתנו
הוא אחשוורוש.

מלכה אסתר אני
וזר זהב יש לי,
יודעים אתם מי דודי?
מרדכי היהודי.

לכולנו, לכולנו
על ראשנו זר,
כל אחת מאתנו
היא מלכה אסתר.

אני הוא מרדכי,
תכלת בגדי.
אזני המן ורעשנים
הבאתי לילדי.

לה לה לה...

וגם אני אשיר
הבאתי סוס אביר,
את מרדכי היהודי
ארכיב ברחוב העיר.

לה לה לה...

