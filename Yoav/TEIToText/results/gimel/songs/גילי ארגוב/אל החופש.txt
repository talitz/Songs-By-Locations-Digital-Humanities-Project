מעונה היא נפשי מני סער
מליל קור ומשב ותלאות
אם אשיח אחות זה הצער
התנחי את דרכי לבאות

אל החופש נפשי מייחלת
אל שדות עטופים ארגמן
אל זריחה של חמה מתחדשת
שכבשה את ליבי זה מזמן

כי קשה ותלולה זו הדרך
מכשולים הניסוני אחור
ונפשי כמו צפור מפרפרת
מבקשת לצאת אל הדרור

אם היה זה חלום מה הפשר
אם היה זה ממש, לא אבחין
מי יתיר זה הסבך, זה הקשר
ותלמד גם נפשי להבין

מי קרב אל חדרי זה הלילה
מי נוקש בדלתי לא אדע
היונה צחורה זאת? אשאלה
או הלמות לבבה של ילדה

