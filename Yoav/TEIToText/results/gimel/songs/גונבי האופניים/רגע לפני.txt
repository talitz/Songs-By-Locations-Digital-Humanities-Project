רגע לפני שאני לוחץ על ההדק
זורק את הנשק ונעלם במדבר
רציתי לשאול אותך שאלה קטנה
איך קוראים לילד שלך

רגע לפני שתחבר אותי אל הדממה
תבקש סליחה ותגיד זה הכי טוב בשבילך
רציתי לשאול אותך מאיפה הביטחון
שלא אפיל אותך ראשון

אל תחכי לי
אל תחכי
אחזור מאוחר
ואת בטח תרדמי
אל תחכי לי
כסי את הילד
ונשקי אותו בשמי

רגע לפני שאני נפרד מהעדר
חוצה את הנחל ונעלם עם התקווה
רציתי לשאול אותך שאלה קטנה
איך עברה עליך השנה

אל תחכי לי...

ברגע שאת תקחי אותי אלייך
תחזיקי בי חזק ותראי לי את פנייך
אני אדע אז שהגעתי הביתה
עכשיו אני יכול להרגע
עכשיו אני יכול להרגע

אל תחכי לי...

