פאף דרקון הפלא גר בינות גלים
חי שמח ושלו בארץ ערפילים
ידיד מסור היה לו - ג'קי קטינא שמו
אוצרות של קורח לו הביא
יום יום שיחק עמו

סירת מפרש התקינו לצאת בה אל הים
ג'קי תפס עמדת משמר על גדול זנבות עולם
מלכים ורוזני ארץ הרכינו את ראשם
הניחו שודדים דגלם לעבר סירתם

פאף דרקון הפלא...

דרקון חי חיי נצח, לא ילד שעשועים
ישן מפני חדש יוציא, יחליף צעצועים
וכך קרה שג'קי חדל פתאום לבוא
נדמה שאגת דרקון, נחמץ בו לבבו

את ראשו שמט בצער, כנפיו תחתיו כינס
את ג'קי חברו הטוב לשווא דרקון חיפש
בלי שום ידיד ורע אבדה לו עוצמתו
אסף זנבו בעצב רב לתוך מאורתו

פאף דרקון הפלא...

