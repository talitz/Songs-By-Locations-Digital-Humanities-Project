זה לא הקור הזה
שתפס את הלילה פתאום כל כך חזק
זה לא תהלוכות המילים העוברות במוחי
ומה שלא נרשם
לא חוזר לעולם

לא מה שהולך או מה שבא
ולעולם לא משתנה
זה שאת לא פה
עושה אותי כזה

לא החלום הזה
שנדמה כי ננטש או התפרק
הוא פתאום שב לכאן ומשחק
את מעירה את ליבי המשתוקק
לחיים
לא הבילויים היבשים והחיוך המעושה
זה שאת לא פה
עושה אותי כזה

שותק ומביט איך העולם מוותר
על הרבה אהבה תמורת קצת אחר
כי עכשיו גם אם אשתה
זה לא עוזר
כי מה שבא מגעגוע
הולך למקום אחר

זה לא החום הזה שאפשר להשיג
מתחת שמיכות
זה לא השקט כי הלילה שואל שאלות
ותשובות כידוע הבוקר לא נותן
לא מה שביקשת והתאכזבת
כשלי לתת היה קשה
זה שאת לא פה
עושה אותי כזה

שותק ומביט איך העולם מוותר...

