נועה נולדה בשדה בין דשא לאבן
נועה היתה כמו אגל של טל
חרצית היא קטפה בשדה ומן הכותרת
תלשה עלעל עלעל

כן או לא, כן או לא,
אלף שירים ושיר נועה
כן או לא עלעלי
כן או לא או אולי

נועה הובילה אותו בין דשא לאבן
נועה נשקה לו עם רדת הטל
והוא בעיניה שלה הציץ חרש חרש
ובלא מילה שאל:

כן או לא...

נועה הרחיקה נדוד מדשא מאבן
מתלתליה נמחה לו הטל
ומאה חרציות השדה צופות אחריה
וכל עלה ישאל:

כן או לא.....

נועה היא שם בשדה בין דשא לאבן
שיר אחרון מזמר לה הטל
וכל חרציות השדה יפות הכותרת
בוכות עלעל על על

כן או לא, כן או לא
אלף שירים ושיר נועה
כן או לא אללי,
שבה נועה אלי

