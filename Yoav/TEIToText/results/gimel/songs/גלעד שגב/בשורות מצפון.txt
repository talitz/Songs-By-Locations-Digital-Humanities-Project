הוא ישב בקשיחות על כיסא המלכות
במבט מנוכר של יודע דבר הוא מבין
הקידמה זה ברור לא תבוא באיחור
כנמלה חרוצה הוא ייבש עוד ביצה
מצולק מקרבות יחסי הציבור
הוא למד להגיד את כל מה שברור

ובלילות של שקט אש אצלו דולקת
ורוח נושאת בשורות מצפון
חיילים הולכים עכשיו ברגל
להלחם במפלצת דמיון
חיילים עולים עכשיו לדגל
והמלך לא מצליח לישון

אז נפלה החלטה נכנסים לשליטה
כשניתנה הפקודה להציב חיילים על הגבול
על כיסא הפיקוד מבולבל ואבוד
אך היה מאוחר לביטול
מול חומה בצורה הם נפלו קורבנות
חומה בצורה של חלום בלהות

ובלילות של שקט...

