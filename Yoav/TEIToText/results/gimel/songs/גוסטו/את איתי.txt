ואת נוגסת בי כמו המון קולח
ומכלה בי יופי שנתנה המציאות
ונעלם ממך כשבאה שוב הרוח
כמו עץ נובל אני כבר לא בטוח
את איתי?
פיכחון הרגע יכסה בי את השקר
לא חלקת עימי לילות של פחד מעצמי
כאילו לא עברו איתך שנים בסתר
מתנדנד למטה מעלה לא בטוח
את איתי?
לשתות עד עילפון שנים אני יודע
לרקוד איתך ולהרוג את הדמיון
איך את יפה כשאת שלווה רק אלוהים יודע
חבקי אותי וננצח שיגעון
אני לך מטרה החץ בי לא פוגע
משחר ילדותי כובש הפחד מעצמי
ונעלם כשהחצב בגן פורח
כמו ציפור נודד אני כבר לא בטוח
את איתי?
לשתות עד עילפון שנים אני יודע
לרקוד איתך ולהרוג את הדמיון
איך את יפה כשאת שלווה רק אלוהים יודע
חבקי אותי וננצח שיגעון

