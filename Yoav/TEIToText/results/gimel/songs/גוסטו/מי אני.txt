ונסעתי מכאן והחשבתי עצמי וכוחי ועוצם ידיי
וצחקתי המון, התהלכתי גאון וכולם כעפר לרגליי
ודברתי גדולות ועשיתי שטויות והכל עבר לידי
וחשבתי שדי, מלפני מצדדי כולם יהיו כאן איתי

ואז ככה סתם בלי כיוון או סימן, הגיע הזמן

מי אני אם לא אתה אז מי אני
אתה שרומז לי, אתה שמוסר לי
אתה שמזכיר לי מי אני
אם לא אתה אז מי אני

והייתי יהיר ונהייתי מהיר והפכתי עשיר במילים
ושברתי כלים וקניתי דברים שלא אצטרך בחיים
ואכלתי מדי ושתיתי בלי די ושכבתי לישון לבדי
ועקפתי בתור, העתקתי מקור ושמרתי תמיד לעצמי

ואז ככה סתם בלי כיוון או סימן, הגיע הזמן

מי אני אם לא אתה אז מי אני
אתה שרומז לי, אתה שמוסר לי
אתה שמזכיר לי מי אני
אם לא אתה אז מי אני

וטעמתי כל גן ועליתי על גל
וצללתי עמוק במצולות
וראיתי אורות, ביטלתי בשורות
ושרפתי ימים כלילות

מי אני אם לא אתה אז מי אני…

