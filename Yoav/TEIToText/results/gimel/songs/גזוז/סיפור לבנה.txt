היא לא מתכוונת לדבר איתו
ולא רואה בזה תועלת
יושבת לבדה סגורת סלון אפור
מזמן כבר לא עונה לדלת

ובלילה היא עומדת
מול נוף של דממה
והעיר נעלמת
ללא נחמה

שנים עשר ימים חלפו ללא תשובה
הוא לא טילפן לומר מדוע
ואם זה ימשך היא לא תמצא סיבה
לחיות מעבר לשבוע

ובלילה היא חולמת
סיפור לבנה
בנפשה  היא רוקמת
פגישה אחרונה

בוקר מסתנן בדלת הדוור
עומד נושא עימו איגרת
והמכתב מוסר הישר אל תוך ידה
והיא מפנה ראשה חיוורת

בידיה היא רועדת
הכתובת ברורה
הוא נמצא ביבשת
כל כך רחוקה

