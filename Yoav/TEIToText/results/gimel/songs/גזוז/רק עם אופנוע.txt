ביום שני אני הולך אל הקולנוע
בטלפון ניסיתי להזמין את נועה
למרות שדי נעים לבד להיות בסרט
אומרים יותר נהוג ללכת עם גברת.

אמרתי לה יש סרט טוב על קזנובה
העיתונים כתבו ביקורת על הגובה
וכששאלתי אם אפשר איתה לקבוע
אמרה: "אבוא איתך אבל רק עם אופנוע".

הצעתי שאבי ילווה לי את הסטיישן
אמרה: "אנ'לא רוצה להיות כל כך אולד-פיישן"
אז במונית ניסע נגיע 'חת ושתיים
אמרה: "תודה לך, טלפן בעוד שנתיים".
רק עם אופנוע.

לא משנה מה משחק
הכל עניין של תחבורה
בגלל היסוס על כח סוס
לא ראיתי הצגה שנייה.

הסברתי לה שכאן הרכב לא קובע
ושיותר חשוב לאן אתה נוסע
אך נועה לא רצתה מילה אחת לשמוע
שאין בה זוג צמיגים, טנק דלק ומנוע.
רק עם אופנוע

הרגשתי שאני הולך ומשתגע
השכנועים שלי חלפו ללא שומע
כבר תשע ושלושים, רוצה לראות קולנוע
ולא יכול כי לא דאגתי לאופנוע.
רק עם אופנוע

לא משנה מה משחק...

בסוף אמרתי: "נועה בואי נשכח מסרט,
נסגור עניין יפה, נדחה לפעם אחרת"
סגרתי טלפון, חייגתי חיש אל מונדה
אך היא סגרה עלי כי לא היה לי הונדה.
רק עם אופנוע

