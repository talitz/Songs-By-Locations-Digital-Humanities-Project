אני חוזרת עכשיו שנים לאחור
אל בוסטון ההיא ב-95'
אומרים זאת הייתה השנה הקרה ביותר
ואני ממרפסת קטנה
רואה את השלג יורד

מטיילת שעות ברכבות תחתיות
בין גני משחקים
מסתכלת על כל הסנאים שרצים

כותבת שירים
פוגשת אותי
כותבת שירים

עוברת שנה וחוזרים חזרה אל הארץ שלי
וכמה דברים קרו כאן
כמה דברים
חלומות נרצחו
ממשלות התחלפו
ההורים שלך התגרשו
אז עזבת את השכונה
ונשארתי לגמרי לבד

כותבת שירים
פוגשת אותי
כותבת שירים

אני חוזרת עכשיו שנים לאחור
האם ידעתי כבר אז שיהיה לי
כל כך קשה לאהוב

בואי איתי...

