כשתחזור שוב לא אשאל עוד למה?
כשתחזור דבר לא אבקש!
אל תוך פניך רק אביט,
אל שתי עיניך רק אביט,
הן תספרנה על ימים של אש.

ואת השאר, על כל, על כל ימי האש,
ימים של קרב, לילות עופרת ואימה,
את כל השאר לי תספר, כשניפגש
ברבע אחרי,
רבע אחרי,
רבע אחרי המלחמה.

כשתחזור שוב לא אלחש עוד, בואה.
כשתחזור שוב לא אומר, אוהב.
בשתי ידיך רק אביט,
ושתי ידיך כמו תמיד,
הן תספרנה על ימים של קרב.

ואת השאר...

כשתחזור אשאיר עוד אור בדלת,
כשתחזור דבר לא אבקש.
לא אחכה לך במהומה;
בכביש אחרי המלחמה,
כמו כל המחכות בשש.

אני אקדים, מעט אקדים לבוא משש,
הן גם אתה תקדים מדרך אדומה
הרי קבענו כשתשוב אז ניפגש
ברבע אחרי,
רבע אחרי,
רבע אחרי המלחמה.

