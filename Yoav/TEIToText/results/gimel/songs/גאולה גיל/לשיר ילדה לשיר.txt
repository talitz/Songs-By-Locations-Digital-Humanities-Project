לשיר לתלתלייך
הגולשים לצווארך,
לשיר לאור עינייך
הדולק בחיוכך.
לשיר לך על ירח
שברום פתאום החויר,
כי הוא שמע שבאנו,
לשיר, ילדה, לשיר.

עיצמי ילדה, עיצמי ילדה עינייך
כבר כוכבך, כבר כוכבך מאיר,
הן באנו פה, הן באנו פה אלייך
לשיר ילדה, לשיר ילדה לשיר.

לשיר לך על ליל אמש,
כשרקדנו בכיכר,
לשיר על אור השמש,
על לילות שטופי שיכר.
לשיר לך על הנער
שמיכתב קטן השאיר
ובו כתב כי באנו,
לשיר, ילדה, לשיר.

אם תפקחי, אם תפקחי עינייך,
כשיום חדש, כשיום חדש יאיר,
לא תמצאי, לא תמצאי אותנו,
רק יוותר, רק יוותר השיר.

השיר לתלתלייך
הגולשים לצווארך,
השיר לכחול עינייך
הדולק בחיוכך.

לשיר לך על ירח
שמחר שנית יחוויר,
כשישמע שבאנו
לשיר, ילדה, לשיר.

