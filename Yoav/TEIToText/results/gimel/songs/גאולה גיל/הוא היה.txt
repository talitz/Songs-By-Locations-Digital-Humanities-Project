מכל המילים שיצאו מגדרן
בימים של גאון ויגון ותקווה
שתי מילים יש פשוטות, איומות מכולן
שתי מילים נוראות ‟ הוא היה.

הוא היה נער חמד, הוא היה מתולתל
הוא היה משחק כדור רגל וסל
אבל כשאמרו לו לצאת ‟ הוא יצא
ועכשיו, הוא היה, הוא היה.

הוא היה לסיירת הלב הרוטט
עד נשק למדבר ועוד אין לו י"ט
מבאר החיים לא שתה לרוויה
ועכשיו, הוא היה, הוא היה.

מול אש ועופרת הנער צעד
ולנגה האש את בריתנו כרת
כך הופכים נערים כמותו אגדה
ועכשיו, הוא היה, הוא היה.

מכל המילים שיצאו מגדרן
בימים של גאון ויגון ותקווה
שתי מילים יש פשוטות, איומות מכולן
שתי מילים נוראות ‟ הוא היה.

