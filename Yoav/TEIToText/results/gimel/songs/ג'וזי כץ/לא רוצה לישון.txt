למה כל ערב בדיוק כמו שעון
אמא מכריחה אותי ללכת בשמונה לישון
ולא לראות את קוז'אק הגדול?
אני לא רוצה לישון
לא רוצה לישון
לא רוצה לישון בכלל!

אם באמת יש תוכניות למבוגרים
אז למה הם רואים את טלפלא?
איך להם מותר לראות סרטים מצוירים?
אני שונא אפליות כאלו
רוצה לראות מק'מילן!

למה כל ערב בדיוק כמו שעון...

אם באמת צריך ללכת לישון
אז אבא שילך אני מציע
כי הוא נרדם במילא בכורסה שבסלון
נוחר ולכולם מפריע
רוצה לראות את סטארסקי!

למה כל ערב בדיוק כמו שעון...

זה לא חוכמה לומר אתה עוד ילד קטן
כדי שלא אסתובב בין הרגלים
אבל כשהם רוצים שאשמור להם על דן התינוק
הם מוסיפים לי עוד שניים
אותי זה משגע!

למה כל ערב בדיוק כמו שעון...

