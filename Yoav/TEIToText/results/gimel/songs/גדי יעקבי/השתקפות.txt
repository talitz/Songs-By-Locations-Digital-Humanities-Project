רוצה להביט לשמיים לראות השתקפות של שחפים על המים
סירה שבאופק צמאה אל החוף בין גלים לבנים שנעים לבלי סוף
רוצה שוב לשמוע ציוץ ציפורים רכבת משא עייפה מקרונות
על גבי מסילות הברזל הלוהט וההד מסרב לי לענות

העולם שסוגר את דלתו בפני האור שלפתע כבה בעיניי
מספרים שאדע עוד ימים אחרים ואפגוש בדרכי משעולים והרים
ואולי תתדפק על דלתי הבשורה שקיבלתי את עצמי בחזרה

מתחיל במסע אל האור שבאופק כל מכשול שבדרך אסיר מדרכי
אעמוד בגאון על משמר תפילותיי ואחזיק בחרטום הספינה של חיי
הנה הבשורה לא אחרה להגיע כי ידעתי למצוא גם ברע את הטוב
את חציה של הכוס הריקה אז שברתי ומצאתי סיבות חדשות לאהוב

העולם שסוגר  את דלתו בפני האור שלפתע כבה בעיניי
מספרים שאדע עוד ימים אחרים ואפגוש בדרכי משעולים והרים
ואולי תתדפק על דלתי הבשורה שקיבלתי את עצמי בחזרה

מסתכל מסביבי מחבק אוהביי יודע שהכל ביד היוצר
אלחם בשדים אתגבר על פחדיי אז אוכל מחדש את עצמי לקבל

העולם שפתח את דלתו בפני האור שלפתע נדלק בעיניי
מספרים שהגיעו ימים אחרים עוד אפגוש בדרכי משעולים והרים
והנה התדפקה על דלתי הבשורה קיבלתי את עצמי בחזרה

