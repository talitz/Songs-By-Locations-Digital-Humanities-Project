אמצע חיים הישרדות בשגרה
2:00 בלילה צלצול בהלה
עונה ומייד ללא התראה
מתחילה לדבר... מכונת מלחמה

"שלום מדברים מפלוגת המילואים שלך
הינך נקרא להתייצב בבסיס הסמוך לביתך
לחץ כוכבית לאישור הגעה"

נפרד מכולם עדיין לא מעכל
אמא בדמעות מבקשת לשקול
הרעל הנוסטלגי שוב מחלחל
מתאמנים לנורא לנורא מכל

הבלבול שבראש מתגבר
הפלוגה כמו כלה מתרגשת
קול אזעקות אל העורף חודר
האם יהיה פה סיפורסיפור למורשת

הציבור מסביב לא רגוע
גם הקצינים לא יודעים מי נגד מה
ממשלה שתקועה בהילוך תעתוע
ברדיו כבר מדווחים על חיפה

אנחנו דור האיקס המזוין
שבלאק הוק דאון עוד לומדים בקצינים
על אלונקה מעלינו חבר מפוחם
הרייטינג עולה מלחמה בין ערוצים

מטח יריות האש משתוללת
עוד אחד נופל עוד אחת לבד
ואת שם בבית בין שמועות מתפללת
ה' אלוהינו ה' אחד

הזמן קצר הדקות ארוכות
חוזרים לחיים אך דרוכים
אני לא מבין איך מעיזים לחכות
יש עוד שלושה ששכחנו בפנים!

אז אולי את אותי מחבקת
בתקווה שחוזרים לשגרה
השכנה שם ממול לא נרדמת
האם הייתה לה ברירה
אין כבר דרך חזרה

אז מה גיבורים זאת הייתה קלישאה
אתם שהבטחתם שלא נלך לצבא
אנחנו את ילדינו לא נשלה בתקווה
המדינה ישראל המטרה אהבה

והלוואי וישובו בנינו
כולם בתקווה במבט לשמיים
להיות עם חופשי בארצנו
ארץ ציון וירושלים

