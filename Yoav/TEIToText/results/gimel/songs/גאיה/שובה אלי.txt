האורות שוב כבו כתמול
בשבילים מהדהד:
קול פרסות סוסי שאבד בחול
קול פרסות סוסי האובד.

הו, הו, שובה אלי
שובה אלי מן המדבר
הו, הו, שובה אלי
יחד נצאה ונדהר.

הקולות נשמעו כתמול
קול של ירי וקרב:
אז הלך אבי בעקבות החול
ואבי עדין לא שב.

הו, הו, שובה אלי
שובה, הרי חלפו שנים
הו, הו, שובה אלי
פה כבר פורחות השושנים.

הלילות שגלשו לכאן
לא הביאו חלום:
ילדתי הלכה לא אדע לאן
בלי לומר,  לומר לי שלום.

הו, הו, שובי אלי
שובי, הרי כבר רד היום
הו, הו, שובי אלי
שובי, ולו לומר שלום.

הרוחות שנשבו כתמול
לחשו שוב ושוב:
על סוסי יחזור אבא מן החול
בסירה אז ילדתי תשוב.

הו, הו, שבו אלי
שבו אלי יחדיו כתמול
הו, הו, שבו אלי
שבו הם מדרכם בחול.

