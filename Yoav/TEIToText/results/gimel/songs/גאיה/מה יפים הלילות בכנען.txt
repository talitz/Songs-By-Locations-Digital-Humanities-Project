מה יפים הלילות בכנען
צוננים המה ובהירים
הדממה פה תשיר, לה יען
יען לה לבי בשירים.

יללת תנים נוגה
תחצה דמי הליל.

הולכים ואובדים השירים,
רק הדם הקל לנו יען
צוננים המה ובהירים,
ויפים הלילות בכנען.

יללת תנים נוגה...

יפים הלילות ובהירים
וצוננים המה בכנען,
צללו, נדמו השירים
והדם עוד יען, עוד יען.

יללת תנים נוגה...

אחי הלכו לרעות צאנם,
להשקות העדרים,
ורחל, רחל שלי
תטפס על ההרים.

יללת תנים נוגה...

השלג על החרמון
הולך ונמס,
בואי אלי, רחל שלי
בואי ונתעלס.

יללת תנים נוגה...

