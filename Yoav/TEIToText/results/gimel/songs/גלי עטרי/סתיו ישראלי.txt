עץ הצפצפה מקריח מול שלולית שקופה
סתיו ישראלי מול החלון שלי
גשם פתאומי מביא אותי אל תוך עצמי
אומרים שהשנה תהיה בצורת
אבל אני באתי מן הקיץ
כמו מתוך תבוסה באתי אל החורף
באתי בטיסה, הגעתי במנוסה

הוא שהבטיח לי חורף חם
לא יקיים לעולם
הוא שהבטיח לי חורף חם
לא יקיים לעולם

רוח נכנסה לתוך בגדים על חוט כביסה
סתיו ישראלי במרפסות מולי
גשם לפרקים ניתז על פני שתילים רכים
גשמים פזורים יורדים בכל הארץ
אבל אני שוב מצאתי בית
עץ בתוך גינה, ארץ בשלכת
עיר כל כך קטנה וכלום לא השתנה

הוא שהבטיח לי חורף חם...

