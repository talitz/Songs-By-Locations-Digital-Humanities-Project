ומספרים,
מעבר לשיירת
ההרים המתקמרת
בנפאל הרחוקה, הרחוקה.
ניצב מקדש תפארת,
זאת אומרת,
שכמוהו עוד עינך לא ראתה.

ומספרים,
כלואה ציפור הפלא
שבאבן מפוסלת
בנפאל הרחוקה, הרחוקה.
צמאים פילי האבן
ומנגד
מבזבזת את מימיה מזרקה.

וכשתעוף, תעוף, תעוף
תעוף ציפור האבן
אל התכלת הזכה
אז הפילים המפוסלים
ירדו סוף סוף לנוע
ולגמוע ממימי המזרקה.

וכשתעוף, תעוף, תעוף
תעוף צפור האבן
אל התכלת הזכה
אז הפילים המפוסלים
יוכלו סוף סוף לנוע
ולגמוע את מימי המזרקה

ומספרים,
אז יעלם הרשע
ולא ישתלם הפשע
בנפאל הרחוקה, הרחוקה.
יגיע תור השפע,
וגם כל חסרי הישע
לא ידעו עוד מצוקה.

ומספרים,
עדיין לא ידוע
אם מחר או עוד שבוע
בנפאל הרחוקה, הרחוקה.
תעוף ציפור האבן
אל התכלת הזכה.

וכשתעוף, תעוף, תעוף
תעוף ציפור האבן,
לא תהיינה מלחמות
המזימה והאימה
יהיו רק זיכרונות
מן השנים העגומות.

ומספרים,
עדיין לא ידוע
אם מחר או עוד שבוע
בנפאל הרחוקה, הרחוקה.
תעוף ציפור האבן,
אך תמיד אישה יושבת
ולוטשת מבטה.

וכשתעוף, תעוף, תעוף
תעוף ציפור האבן
לא תהיינה מלחמות
המזימה והאימה
יהיו רק זיכרונות
מן השנים העגומות.

ומספרים...

