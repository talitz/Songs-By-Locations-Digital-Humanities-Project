רוח מצננת את פני
מביאה לי את הריח המתוק
שוב אני עוצמת את עיני
כדי לראות יותר טוב מרחוק

לא כל כך זוכרת את פניו
את ידיו מושיט אלי כמו אתמול
שני גביעים של גלידה בידיו
והגלידה מטפטפת על החול

כל הקיץ מחכה
מחכה ומצפה
הרחוב הוא זרוע ארוכה
כל הקיץ לקראתי
תמיד בדרך הוא איתי
אני יודעת שיביא
יודעת שיביא
אבי

רוח מצננת פני ילדה
העולם כולו הוא שוקולד וניל
שני גביעים ריקים בשתי ידיו
וטיפות טיפות של גלידה על השביל

כל הקיץ...

ואני מחכה לו, בחצר מחכה לו
עוד מעט הוא יביא לי, דבר מתוק
לילדותי

