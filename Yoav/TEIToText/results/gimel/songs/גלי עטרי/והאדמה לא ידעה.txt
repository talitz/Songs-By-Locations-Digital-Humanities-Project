והאדמה לא ידעה
כי בא אל קרבה אוהב
והאדמה לא ידעה
כי בא אל קרבה אוהב

ולא בא הוא לבדו
הביא עמו את בתו ואת בנו
לו ידעה האדמה דבר
לו ידעה

לו ידעה האדמה זכור
זוכרת הייתה אוהב
בשביליה כה הרבה לרקוד
לא דורס כמעט מלטף

בנופיה לא נתעייף
רוכב וחוזר ולומד את פניה
לו ידעה האדמה דבר
לו ידעה

כך קבלה היא אל תוכה
אוהב ובני אוהב
וכסתה היא בפריחה
חלקת כאב, חלקת כאב

והאדמה לא זכרה
צחוקה של הנערה
לא זכרה מבט מקסים
של נער אוהב חיים

מבטו צחוקה התם
עלו בלי קול משפע דרכיה
לו ידעה האדמה דבר
לו ידעה

והאדמה לא ידעה

