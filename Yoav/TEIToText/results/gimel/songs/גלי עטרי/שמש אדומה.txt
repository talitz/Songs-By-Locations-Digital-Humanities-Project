איך מלאו מיליון שנה
ועם שחר היא כה רעננה
מבטה מצטעף כשחולפת עננה
כאישה המתיפיפת בחינה -

שטה, שטה לה מעל
ברקיע הרם, המעוגל
כאישה חשוקה היא תמיד שאננה
היא נמצאת אי שם אפילו כשאינה -

היא עולה ועולה
עגולה וגדולה
ובלהט אש תלהיב את השמיים -
אדומה, אדומה
והיא חמה, כה חמה,
אל מרכבת להבה היא רתומה -
המלכה החמה.

ועם רדת, רדת יום
על שטיח עטור זהב אדום
כאישה עייפה היא נוטה ראשה פתאום -
היא שוקעת והלהט בא עד תום.

היא עולה ועולה...

