זר יקר, זר מוכר,
אם נפגשנו בכיכר,
(זר יקר, זר מוכר)
להגיד שלום מותר.

עוד מעט ירד פה גשם,
ויצאתי בלי מעיל.
ואתה רטוב כהוגן:
יש לך מה להשאיל.
מרגישה בך מן אופל
שאותי קצת מסנוור.
בבדידות המטרפת,
עוד אראה בך, חבר.

זר יקר, זר מוכר...

אף לרגע לא שוכחת
שיצאתי בלי מעיל.
להיות זקוק ליחס:
לפעמים זה די משפיל.
כי אני הרי פוחדת,
לא לוקחת בקלות.
החיים יהיו מולדת
כשאחדל לחוש גלות.

זר יקר, זר מוכר...

מה שלבסוף תיתן לי,
לא אוכל ממך לגנוב.
ואחרי שאתחמם לי
תעזוב, (אם) תעזוב.

זר יקר, זר מוכר...

