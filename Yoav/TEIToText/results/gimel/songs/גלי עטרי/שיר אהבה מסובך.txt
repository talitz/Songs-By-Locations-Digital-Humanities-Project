זהו שיר רפטטיבי, שיר על אינטלקטואל
אינווירמנטליסט אקטיבי, שחיפש לו פאם פאטאל
בחוגים לאקולוגיה, ובקמפוסים רבים
במקום אישה מצא דיפרסיה, ואלרגיה לכרובית
הוא חיפש (וחיפש),וחיפש (וחיפש)
והפך את העולם כדי למצוא לו, אהבה

הוא היה טיפה נאורוטי, אימפולסיבי וסגור
בהרמוניה נאטורלית, כל שעה בלע כדור
הוא חיפש גישה אוראלית, עם איי קיו מאה שישים
באישה סנטימנטלית, אסקפיסטית בת שלושים
הוא חיפש (וחיפש),וחיפש (וחיפש)
והפך את העולם כדי למצוא לו, אהבה

היא היתה נהגת טקסי, ופועלת במפעל
אלופה, שדה בביליארד, וחובבת כדורסל
אלוהים נתן פיסטוקים, ועשה להם קליפה
לחלקם פתוחה עם מלח, ושלה קליפה סגורה
היא חיפשה (וחיפשה),וחיפשה (וחיפשה)
והפכה את העולם כדי למצוא לה, אהבה

שני האנשים האלה מעולם לא נפגשו
ואם יפגשו השניים לעולם לא יסתדרו
זה הופך את שיר שלנו לחסר כל משמעות
מלבד לקח מאולתר שהגורל אינו טעות, או שטות
ושיש אלוהים בשמיים.
הוא חיפש (היא חיפשה),היא חיפשה (הוא חיפש)
וטוב שהם לא נפגשו כי אחרת מה שהיה יוצא מזה
זה מכות

