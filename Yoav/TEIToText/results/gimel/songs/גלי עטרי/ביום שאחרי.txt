ביום שאחרי הקרב
פרח בשדה חצב,
ועל שרביטו הרם
פרפר שצבעו לבן.
ושמש יצאה אלי,
לזרוח שוב בעיני.
את כל ענני פיזרה,
לשכוח מה קרה.

אבל אתה עוד לא אתה,
גם אני עוד לא אני.
הדרך שינתה את פרחי חלומי.
כן, אחייך בשבילך,
ותחייך בשבילי.
הדרך שלך היא הדרך שלי.

ביום שאחרי הקרב
חייכת חיוך רחב,
אבל התכנסת שוב
כמו ילד לא אהוב.
חוזרים לשגרה שלמה,
על רקע המלחמה.
אוהבת אותך הרבה,
כלום לא חשוב מזה.

ורק אתה עוד לא אתה,
גם אני עוד לא אני.
הדרך שינתה את פרחי חלומי.
אני אהיה בשבילך,
אתה תהיה בשבילי.
הדרך שלך היא הדרך שלי.

