אם בלילה ינצנץ כוכב
על שבעת פלאי תבל
עץ הזית כמו השיר עליו
הצמרת תתפלל.

דרך ארץ בעקבי הזמן
ארץ של יתמות ושכול
סלע מר וחוליות רכות
ומנגד ים כחול

שדות כלניות וסביונים
מתנוצצים על הגבעות, העמקים
ומבשרים את בוא עונת האוהבים
אל ארץ של טירוף ונביאים.

אם בלילה ינצנץ כוכב
על אדמת המריבה
זה סימן שעוד נותרה תקווה,
יש סיכוי, לאהבה.

צחוק הילד יצלצל מחר
מכסה את שאון הלב.
איש לאיש ייצא בהבטחה
קץ לבכי, לכאב.

שדות כלניות וסביונים...

חום ארץ חיטה וייסורים
והגפנים, עץ השיטה, הרימונים
השיכורים מתגוללים בסמטאות
שולחים את היונים מן התיבות

שדות כלניות וסביונים...

