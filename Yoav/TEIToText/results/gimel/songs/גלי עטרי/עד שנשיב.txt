בכל רגע חולף
דיוקנך משתלב
בשיחה של הלב
אין מילה מיותרת
הן תכנס פתאומי כמו נס
בידך לפייס את עוקצו של הערב.

הלא כך דמות בדמות נקשרת
בדידות לאט לאט נמסרת
כדי שנקשיב, כדי שנקשיב
הלא כשדמות אל דמות נדהמת
גם הדממה אינה אילמת
עד שנשיב, עד שנשיב.

כשבחושך החי
ינמנם לו הפנאי
יתלקטו בוודאי
התקופות של חיינו
עד יוארו זכרונות שסמרו
ודברים שבגרו בעירום אישוננו.

וחידות אין ספור הומות בעומק
חרדת פתאום וידוי של עונג
עד שנבין, עד שנבין
דברים רבים זורחים בחושך
תוגה וסוד גילוי של אושר
עד שנשכים, עד שנשכים.

