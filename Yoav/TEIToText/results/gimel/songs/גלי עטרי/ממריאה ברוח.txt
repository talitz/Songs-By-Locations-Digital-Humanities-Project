בתוך השטח הפתוח ממתינה תשובה
יצאתי לקראתה לבד, שבתי עם אכזבה
חיפשתי למה ומדוע ובהקרבה
ניסיתי שוב אחרי שבוע, אבדה תקווה.

עם תלתל פרוע ממריאה ברוח
אני כמו נוצה, מה אני רוצה
עם תלתל פרוע ממריאה ברוח.

מצאתי לי מקום קבוע, יש לי עבודה
מצאתי חברים אבל שוב אני בודדה
ואיש עוד לא הצליח לפתור לי את החידה
האם זה ייתכן שאני סתם אבודה?

עם תלתל פרוע ממריאה ברוח
אני כמו נוצה, מה אני רוצה
עם תלתל פרוע ממריאה ברוח.

הנה אתמול, אחרי שנתיים, כמו בהתחלה
פתאום נרעדתי כולי, משהו נתגלה
פתאום הרגשתי מעופפת, איזו הקלה
הבנתי שהזמן הגיע, אני עולה.

ממריאה ברוח בכיוון בטוח
אני כמו נוצה, כך אני רוצה
ממריאה ברוח לכיוון בטוח.

בתוך השטח הפתוח ממתינה תשובה
יצאתי לקראתה לבד, כמה אני קרובה
חוזרת לי עכשיו הביתה, הרגשה טובה
כן שם איתכם אפשר לנוע באהבה...

ממריאה ברוח...

