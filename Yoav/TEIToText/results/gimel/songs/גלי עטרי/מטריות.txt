מטריות מקופלות יעברו מיד ליד
כמו מגינים למול החורף ולחורף לא איכפת
נעליים מכנסיים עקבים בשלוליות
מנגנת התזמורת של מוכר המטריות

הטיפות הראשונות עוד נופלות אחת אחת
אחריהן המבול שיגיע עוד מעט
ממטרים פזורי משמעת מכוונים את היריעות
מנגנת התזמורת של מוכר המטריות

קח לך אחת פתח לך אחת
אל תישאר בלי כלום
כל אחד צריך לשמור משהו ליום גשום
קח לך אחת פתח לך אחת
אין מחסה ממול
כל כך הרבה רע כבר עשינו
שלבטח יהיה מבול

מטריות מקופלות יעברו מיד ליד
כמו מגינים למול החורף ולחורף לא איכפת
לעיניו של שר הגשם הפורץ בצחוק רועם
אנשים הולכים עם אוהל הנפתח מעליהם

נהגים קרועי עיניים גלגלי מכוניות
מנגנת התזמורת של מוכר המטריות
נעליים מכנסיים עקבים בשלוליות
מנגנת התזמורת של מוכר המטריות

