אנשים ראו את כל הקסם שבינינו
וידעו שזה קיים רק באגדות
מלאכים שרק אתמול שמרו כל כך עלינו
כבר מצאו להם מקום אחר להיות

כי היום פתאום קדר
והלילה מנוכר
וליבי כבד שקוע בעבר
כשאת לא לידי
אז אני כבר לא אני
והכל פה מתפורר לי ונשבר

איך העולם שלי נברא
מכל רגע כל שנייה
של האושר לצידך והכאב
הופך כל צליל למחשבה
וכל ריח לתפילה
שאותך תמיד אשמור בתוך הלב

עכשיו עולות תמונות
מרגעים שכבר שכחנו
וצלילים של צחוק מוכר שלא נגמר
וזה חוזר אלי אותו חיבוק שלא חסכנו
להבטיח שוב ושוב את המחר

ופתאום היום קדר...

