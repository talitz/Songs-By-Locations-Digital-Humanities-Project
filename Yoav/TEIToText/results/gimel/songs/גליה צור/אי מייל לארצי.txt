ארצי שלי, מזל-טוב, "שטרודל", "דוט", "איי.אל",
אז יש לך יום הולדת שוב, בגרת, תודה לאל,
אולי קימטי הזמן עמקו, ראשך עוטה חוטים כסופים,
אבל אני ממש גאה בך - לילות כנען עוד יפים.

אולי פוחת הדור, אולי הוא ממוחשב,
אולי גני שיקמים, חולות - היום זה לא נחשב.
אולי כל גל כבר לא נושא מזכרת אלי חוף,
תיראי שעוד נחגוג לעד, אינך סתם בת חלוף.

גם אם לא כך דמיינת אותי - בלי קוקו וסארפאן,
אבל מתוך בחירה, ארצי - אני עדיין כאן!
אני יושבת מול מיקלדת, ועוד רחוק ה- "הפי-אנד",
אך את היום, כלת 60, מזל-טוב, "אנטר", "סנד".

עוד כמה זמן יחלוף, ארצי שלי, חמדת-אבות,
שכחתי קצת, עד כמה, שרציתי בך עד כלות,
ורק שאיזה וירוס לא יפגע לי במחשב,
אז ממהרת לסיים עכשיו, מזל טוב, "אנטר", "סנד".

ומה ילד לו יום, ומה ימציא כל דור,
הרי בתחילתו של יום, את לי כמו קרן-אור.
אולי נדוש למחות דימעה, אולי קצת לא מודרני -
ללחוש באהבה גדולה - שאי ברכה ממני.

גם אם לא כך דמיינת אותי - בלי קוקו וסארפאן,
אבל מתוך בחירה, ארצי - אני עדיין כאן!
אני בוהה מול המיקלדת, היום הרי זה טרנד -
אז שפע איחולי מזל-טוב, "אנטר", "סייב" ו- "סנד".

