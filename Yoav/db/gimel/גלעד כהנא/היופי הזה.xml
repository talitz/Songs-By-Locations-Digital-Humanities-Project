<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>היופי הזה</title>
        <singer classification="male singer">גלעד כהנא</singer>
        <writer>גלעד כהנא</writer>
        <composer>גלעד כהנא</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>היופי הזה</head>
        <lg number="1" type="stanza">
          <l>ואז הבכי הציף אותי, בכי בלתי־נשלט, בכי על כל כך הרבה דברים שונים </l>
          <l>שלא הצלחתי להתביית מי מהם מכאיב לי יותר. בכי על אמא שאני פתאום </l>
          <l>כל כך מתגעגע אליה, אני, שאף פעם לא מתגעגע לכלום, אני שמזלזל </l>
          <l>בכל היצורים הנוסטלגיים, היצורים המתרפקים, שלא מוכנים להשלים </l>
          <l>עם השינוי המתמיד. בכי על היופי הבלתי־נגמר, על עץ בן מאתיים שנה</l>
          <l>שהצליח לשרוד את העיר שעשתה כל שיכלה כדי למגרו, בכי על הפרטים </l>
          <l>האינסופיים, על הבת שלי, שהאהבה שלי אליה מכלה אותי ואני לא מצליח, </l>
          <l>לא משנה מה אעשה, להכיל אותה.</l>
          <l>הרוח ליטפה את הסלע, השמיים תכלת כמו שלא היה. צמח ירוק צמח ירוק. </l>
          <l>חול הוא חול. גרגיר מתגרגר. יונה מלַשלֶשת, שנייה צולעת, כי שלישית</l>
          <l>ניקרה אותה, כי קינאה. </l>
          <l>ענן יחיד מסרב להתפזר בעודו מתפזר. </l>
          <l>לחות קלה נעלמת. יובש משתלט. </l>
          <l>עורב ענק דורך על מסטיק בן מאה שנה. </l>
          <l>אני מבין שכנראה אין יותר כלום, כן, הכול נגמר, ועם זאת, הכול קורה. </l>
          <l>עכשיו. אני חייב להודות בזה. אני ידעתי שהסוף בא, אבל לעגו לי, והנה</l>
          <l>שוכב ליד סלע מלוטף, על גרגיר מתחלף, יונה מנקרת פיסת לחם שמעולם </l>
          <l>לא נאפה ואני רוצה לִבכות את כל היופי הזה.</l>
        </lg>
      </lg>
    </body>
  </text>
</TEI>
