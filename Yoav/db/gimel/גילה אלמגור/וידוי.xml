<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>וידוי 4</title>
        <singer classification="female singer">גילה אלמגור</singer>
        <writer>אלכסנדר פן</writer>
        <composer>שמעון שגיא</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>וידוי</head>
        <lg number="1" type="stanza">
          <l>מעילי הפשוט ופנס על הגשר,</l>
          <l>ליל הסתיו ושפתי הלחות מני גשם</l>
          <l>כך ראית אותי ראשונה, התזכור?</l>
          <l>והיה לי ברור כמו שתיים ושתיים,</l>
          <l>כי אהיה בשבילך כמו לחם ומים</l>
          <l>וכאל מים ולחם אלי תחזור.</l>
        </lg>
        <lg number="2" type="stanza">
          <l>בענינו המר, בעבור אותך זעם</l>
          <l>גם למוות אתה קיללתני לא פעם</l>
          <l>וכתפי הקרות רעדו משמחה</l>
          <l>כי היה לי ברור כמו שתיים ושתיים</l>
          <l>שיובילו אותך בגללי בנחושתיים</l>
          <l>וגם אז לבבי לא יסור מעמך</l>
        </lg>
        <lg number="3" type="stanza">
          <l>כן היה זה לא טוב, היה רע לתפארת</l>
          <l>אבל זכור איך נפגשנו בליל מלילות</l>
          <l>אם יהיה זה שנית - אל יהיה זה אחרת</l>
          <l>רק אותה אהבה עניה וסוררת,</l>
          <l>באותו מעילון עם אותו ציץ הורד</l>
          <l>באותה השמלה הפשוטה משמלות</l>
          <l>אם יהיה זה שנית אל יהיה זה אחרת</l>
          <l>יהיה כך, כך יהיה אות באות</l>
        </lg>
        <lg number="4" type="stanza">
          <l>הן ידעתי שאין לי אוהב מלבדך</l>
          <l>וידעתי: המוות יבוא מידיך</l>
          <l>ואני מחכה ומצפה לזיוו</l>
          <l>הוא יבוא פתאומי, כגרזן על עץ יער</l>
          <l>או יקרב לאיטו, בעינוי ובצער</l>
          <l>אבל לא מידי זר - מידיך יבוא</l>
          <l>וגם אז לביתך, בליל שכול וליל עוני</l>
          <l>בחלום עוד אשובה, כסילה שכמוני</l>
          <l>ואומר: הנה באתי מנדוד בשבילי</l>
          <l>כי היה לי ברור כמו שתיים ושתיים</l>
          <l>שאבוא לביתך בעצמך עיניים</l>
          <l>עד אשר ישאוך בדרך אלי</l>
        </lg>
        <lg number="5" type="stanza">
          <l>כן היה זה לא טוב, היה רע לתפארת</l>
          <l>אבל עד לי האל החורץ גורלות</l>
          <l>אם יהיה זה שנית - אל יהיה זה אחרת</l>
          <l>רק אותה אהבה עניה וסוררת</l>
          <l>באותו מעילון עם אותו ציץ הורד</l>
          <l>באותה השמלה הפשוטה משמלות</l>
          <l>אם יהיה זה שנית - אל יהיה זה אחרת</l>
          <l>יהיה כך, יהיה אות באות.</l>
        </lg>
      </lg>
    </body>
  </text>
</TEI>
