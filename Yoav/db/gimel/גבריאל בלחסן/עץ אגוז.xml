<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>עץ אגוז</title>
        <singer classification="unknown">גבריאל בלחסן</singer>
        <writer>גבריאל בלחסן</writer>
        <composer>גבריאל בלחסן</composer>
        <album>בשדות</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>עץ אגוז</head>
        <lg number="1" type="stanza">
          <l>פרחים רעים והדיכאון חמוץ וארור </l>
          <l>אני שוכב על המיטה כל היום וחושב </l>
          <l>על איך אני מסיים את החיים שלי, </l>
          <l>כדור פורח אבוד בשמיים </l>
          <l>משקולות פלדה בגוף, בראש </l>
          <l>אני חולה אלוהים אני מסתכל על הזריחה בסרט בטלויזיה </l>
          <l>ומתגעגע לשמש שהכרתי לפני שהתמוטטתי </l>
          <l>מתגעגע לצבע של הדברים לפני שהפכו כהים </l>
          <l>שום דבר לא מזיז אותי </l>
          <l>אני רוצה להקיא את כל היאוש הזה החוצה </l>
          <l>והזמן מזדחל לו, דלת נפתחת, שמש מתה </l>
          <l>ציפורים מברזל מצייצות, העיניים שלי חצי סגורות </l>
          <l>מתבוננות בדשא וזה כואב כואב לשקוע ככה </l>
          <l>באמצע החיים ולמות כל יום מכל דבר שזז </l>
          <l>לעשן בשרשרת לחבק את הסיגריה </l>
          <l>לבקש ממנה להתפלל שהנה אתה קם בבוקר והכל היה ואיננו </l>
          <l>נספג בזיכרון </l>
          <l>וגבריאל קם ממיטת החולי ומתחיל לשיר </l>
          <l>שיר הלל לזמן האמיתי שבו אתה נושם </l>
          <l>את הנשימות האמיתיות שהן מלאות הוד </l>
          <l>והטל נוחת על הגוף המאושר שלך וממלא אותך חיים </l>
          <l>לנשום את השמים לדרוך יחף על אדמה לחה לחייך </l>
          <l>לרקוד באויר כאילו בלי משקל </l>
          <l>להרגיש את המוזיקה בגוף מרחפת בחלל הנשימה </l>
          <l>לשיר, לקפוץ מהמיטה בהתרגשות מיום מלא הפתעות </l>
          <l>מסתם התרגשות כזאת </l>
          <l>לשתות קפה ולהרגיש את הטעם </l>
          <l>לחבק מישהי, לחבק משהו, לגעת ברוח </l>
          <l>לראות את הצבע של הדברים </l>
          <l>לשוחח עם מישהו סתם בלי לכאוב לא לכאוב </l>
          <l>איפה זה לאן זה נעלם </l>
        </lg>
        <lg number="2" type="stanza">
          <l>חושך צלמוות איש חול מתפורר עם כל צעד </l>
          <l>הלמות הרגל על האדמה מפוררות אותי </l>
          <l>אני מתחבא מהעולם בתוך מיטה </l>
          <l>גלגל העין בוהה דומם חשיכה ניראית </l>
          <l>צל מן העבר חולף, אני נחנק </l>
        </lg>
        <lg number="3" type="stanza">
          <l>מה שווה עין עגולה מול השמש </l>
          <l>את כל הכתבים שלי שרפתי בכיור </l>
          <l>היד שאוחזת בעט מפחידה אותי </l>
          <l>כמו התהום הגדולה שלתוכה נפל עולמי שהוא קטן וצר </l>
          <l>כמו סמטה חשוכה </l>
          <l>והעין רואה את כל המכוניות והמגבות שתלויות על חבל </l>
          <l>נעות ברוח לוחשות לאבנים שלוחשות לצמחים </l>
          <l>גבריאל מה קרה לך, נע כמו צל רואה את המראות ולא יכול להם </l>
          <l>לדבר זה לשרוק את המילים מהריאות וזה מותיר אותי מותש </l>
          <l>תיקון יגוני מנחה לפניך </l>
          <l>כלב עם עין פצועה ננשך בקרב איתנים בלילה של תלמי אליהו </l>
          <l>ואין למי להתפלל ואין ממי לבקש </l>
          <l>כי הלילה שנפל על סדום חשוך מאוד </l>
          <l>.והבוקר לא מאיר ולשמש אין צבע </l>
          <l>כוס אוחתו כל המילים והמנגינות והדיבורים </l>
          <l>רק לקפה יש טעם וסיגריות בוערות וגם זה בקושי בתוך הגיהנום הזה </l>
          <l>אני מפוצץ בכדורים ולא רואה את הסוף של הדבר הארור הזה </l>
          <l>מסתובב כמו בחלום גרוע במיוחד </l>
          <l>ואין לי מילים בכלל לתאר את התחושה </l>
          <l>הכל חמוץ וסמיך איך אפשר לתאר סבל נפש כזה </l>
          <l>הכל מת, מת </l>
          <l>הכל שונה </l>
          <l>אני זה לא אני </l>
          <l>אטום ודביק </l>
          <l>כוס אוחתו על הכל</l>
        </lg>
      </lg>
    </body>
  </text>
</TEI>
