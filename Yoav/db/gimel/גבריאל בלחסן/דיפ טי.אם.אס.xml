<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>דיפ טי אם אס</title>
        <singer classification="unknown">גבריאל בלחסן</singer>
        <writer>גבריאל בלחסן</writer>
        <composer>גבריאל בלחסן</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>דיפ טי.אם.אס</head>
        <lg number="1" type="stanza">
          <l>42 סדרות של פולסים חשמליים למוח. </l>
          <l>20 פעם. חמישה ימים בשבוע. הערב הוא מפלצת. </l>
          <l>אוטובוסים עירוניים. אוטובוסים בינעירוניים. ד"ר ערן. ד"ר כרמון. ד"ר חיליק. </l>
          <l>פרופסור גרינהאוס. ד"ר אובלר. ד"ר צודיקר. TMS. ECT. במבה. חצי במבה. </l>
          <l>סיגריות וינסטון. השערים נסגרים. </l>
          <l>8 בערב לאן אתה בחור? שואל הבודק העייף. למיון הנני. </l>
          <l>למיון מיון ובדיקה. בדיקה וסריקה. סריקה והרכבה. הרכבה ופירוק. פירוק ותשאול. </l>
          <l>דמעה וכבוד. סערה וחושך. ילד בן ארבע. תוהה. </l>
          <l>עומד נשען קורס על תמרור עצור מחכה לו לאוטובוס שיגיע מבוהל. מבועת. </l>
          <l>היציאה מהמחלקה לעולם הרוחש בחוץ כל כך מפחידה. </l>
          <l>בני כמה אתם אנשים יקרים? בני כמה אתם חולפים שכמותכם? </l>
          <l>אני פה כבר 400 שנה שרוף מגרד את העמוד לאורכו. </l>
          <l>מקלף את הצבע הטרי בזעם בחימה בזוהמה הגוף חלש כל כך חלש. </l>
          <l>ילד בן כמה אתה? ילד ילד המוח שלך התקלקל ואף אחד לא הכין אותך לזה. </l>
          <l>והילד הזה רוצה לרצוח עכשיו את כל מה שחי ומחייך מסביבו. </l>
          <l>הם אוכלים חתיכות עוף טבועות בסירופ סויה. הם בולעים פירה בפה גדול. </l>
          <l>אני יושב שם על כיסא בסנטר והכיסא דוקר הרגל קופצת בלי שליטה </l>
          <l>השולחן מתנדנד אתם מתרחקים ממני מתרחקים רק דמויות והמולה סחרחרה. </l>
          <l>אני מטושטש עוד מעט אחזור לבית החולים. צבעים בלי צבע. דמויות בלי עיניים. </l>
          <l>אני נוזל שם נוזל ונוזל. שורף כואב אלוהים רחמים רחמים. </l>
          <l>הם אוהבים את התקליט שלי הם אומרים שהוא חזק. שהוא עצוב. </l>
          <l>שהוא נוגע פוגע רוגע משגע מתפקע. אבל אני פה. פה וזה מכאיב לי עוד יותר. </l>
          <l>העיניים הכי יפות בעולם לא יכולות לחדור את המעטה הסמיך שנשפך עליי. </l>
          <l>זה חיים זה? זה חרא מזוקק. אורגינל ישר מהתחת של השטן. </l>
          <l>המוזיקה אילמת המילים אילמות. </l>
          <l>מזרון דק לפצוע שלא זב ממנו טיפת דם ולו אחת קטנה. ששערות ראשו קצוצות במידה. </l>
          <l>שידיו מחוטבות שרירים משורגים שרגליו שעירות במידה </l>
          <l>שביטנו שטוחה מאין ספור כפיפות בטן </l>
          <l>ששפמו דק ומשורטט דבר לא יסגיר את המוח החולה. </l>
          <l>את הביולוגיה והביוכימיה והגנטיקה. </l>
          <l>שנסדקה סדק דק לאורכם של השנים והבקרים והילקוטים והגיטרות. הדשא הלח. </l>
          <l>נסדק הסדק שהפך לשבר והתנפץ בקול ביקוע וקרסה נשמתו וחושמלה ומוגנטה. </l>
          <l>והושקתה מליון כדורים ולוטפה ונסתרה תחת השמש וזחלה אט אט החוצה. </l>
          <l>ופקחה עין קטנה וזהירה והתרוממה על רגליה ועלתה בסערה השמימה </l>
          <l>במרכבתו של אליהו הנביא. ובשיר קטן על הרמח"ל וניבאה נבואת שווא </l>
          <l>וחזרה חזיונות אוויליים אבוקות של אש והילת חפצים דוממים </l>
          <l>מוקפים זוהר מסתורי. </l>
          <l>והעין מחייכת היא מסופקת עד להתפקע. </l>
          <l>ידו של אלוהים אוחזת בי. </l>
          <l>ואחרי זה הכעס הזעם הזה. והחרדה והרעידות והכל שקר כזבים ורמאויות של תעלול יקומי ושקרי. </l>
          <l>ועכשיו אני פה יושב באוטובוס שתקוע בפקק. </l>
          <l>קיבלתי חופשה ראשונה מהבית חולים לסוף שבוע רק עכשיו הצלחתי לכתוב כמה מילים את כל זה בעצם. </l>
          <l>בבוקר עברתי את הטיפול השביעי שלי בקסדה המגנטית הזאת בתוך מחקר ניסויי בשלוותה. </l>
          <l>עכשיו אני בסדר. מרוכז יותר שלו יותר מצפה יותר. בערב תגיע הזוהמה. </l>
          <l>אני מצפה לה חסר כוחות. הכנתי תחמושת לשעות קרב שכאלה </l>
          <l>ערימת קלונקסים לבנים שקניתי אצל נרקומן בתחנה המרכזית הישנה. </l>
          <l>25 שקל לטיובה לקח הבן זונה אצל הרופא אני מקבל קופסא שלמה של שלושים לבנים בהרבה פחות אבל הם לא נותנים לי. </l>
          <l>אסור בגלל המחקר והטיפול. אני שם זין על זה. </l>
          <l>שיוציאו אותי מהגיהנום הארור הזה ואם לא הם אז סמים חזקים לרגעים חזקים עד יעבור זעם. </l>
          <l>אני בדרך למושב עכשיו. אני אנצל כל רגע ורגע של הקלה בשביל להינות מהנוף החולף. </l>
          <l>מהבלונדינית החמודה שיושב קרוב אלי. מהמזגן ומהחמלה ששוטפת לי את הגוף. </l>
          <l>נוצות של חסד </l>
          <l>נוצות של חסד </l>
          <l>נוצות של חסד </l>
          <l>נוצות של חסד </l>
          <l>חסד...</l>
        </lg>
      </lg>
    </body>
  </text>
</TEI>
