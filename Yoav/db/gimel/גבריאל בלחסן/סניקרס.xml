<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>סניקרס</title>
        <singer classification="unknown">גבריאל בלחסן</singer>
        <writer>גבריאל בלחסן</writer>
        <composer>גבריאל בלחסן</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>סניקרס</head>
        <lg number="1" type="stanza">
          <l>אני יושב בקיוסק של חבר שלי </l>
          <l>לילה </l>
          <l>אוכל סניקרס מתוק וחושב </l>
          <l>על הגוף שלי שאני מזניח באופן חופשי </l>
          <l>הוא משוחרר מעכבות </l>
          <l>שמונים קילו בשר נא העצמות שלי סוחבות </l>
          <l>בחריקת מפרקים ותעוקת חזה וכרס לוחצת על מכנס מבד מתפקע </l>
          <l>ואני ממשיך עם המחשבה הזאת </l>
          <l>שאם כבר החלטת להתאבד סופית </l>
          <l>קח גם בחשבון שמעבר לכל הטרחה והלכלוך שתשאיר אחריך </l>
          <l>ואני אפילו לא מדבר פה בכלל על כל הכיעור והתולעים במוח של לפני </l>
          <l>אתה הולך לרצוח מישהו בדם קר, במקרה הזה את עצמך </l>
          <l>אתה רוצח במו ידיך נפש חיה חשוכה וחרבה </l>
          <l>באין מוצא אתה דוהר במנהרה המתעקלת </l>
          <l>הלוך ושוב, ימינה ושמאלה </l>
        </lg>
        <lg number="2" type="stanza">
          <l>אתה לוקח שאכטה של חמצן אחרונה מהקיום המבעבע </l>
          <l>ונשאב לאן שנשאבים בקלילות מעוררת פליאה ופשטות </l>
          <l>כמו חופן קבוקים שנשפך מהיד שלך ומתפזר על האדמה </l>
          <l>ככה בדיוק </l>
        </lg>
        <lg number="3" type="stanza">
          <l>בשביל להתחקות אחרי משב הרוח אתה חופן חתיכת חול ביד שלך </l>
          <l>מטפטף את הגרגירים במורד הזמן </l>
          <l>בשביל של הרוח המתנדנדת </l>
          <l>במאית שניה הם שם ואתה איתם מרחף בלחש מעל קופסאות ודודי שמש </l>
          <l>ובשרים קטנים מתרוצצים, חוצה שדות ועמודי חשמל </l>
          <l>להאיר, לכוון בשרים גבוהים </l>
          <l>עם הזרמים של החום שבאוויר כמו החסידות אתה נוסק במעגלים, מעלה מעלה מעלה ועוד מעלה </l>
          <l>מלטף את הירח הקריר וממשיך לעבר השמש. </l>
          <l>כדור לבה ירוק ורוחש </l>
          <l>אתה משליך במעופך בדל סיגריה שמתמוסס בשניה ונבלע ברוח </l>
          <l>השמש על הקפה בבוקר והים השוקע של המשקפי שמש זבל </l>
          <l>שקנית בעשרים שקל אצל מנדל </l>
          <l>וכל זה בגלל חבל </l>
          <l>וחבל </l>
          <l>חבל אולי על כל השנים האלה המבוזבזות והיתומות האלה שהשארת לאנחות מאחוריך </l>
        </lg>
        <lg number="4" type="stanza">
          <l>לפחות, </l>
          <l>אתה אומר לעצמך, שטמון עמוק למטה וכבר מתחיל להתפורר ומאבד את הטריות, </l>
          <l>פג התוקף </l>
          <l>לפחות שורש עץ, כף יד סלעית חופרת מתחת לחול </l>
          <l>תשאב ממך קצת ויטמינים ועלים אחרים של אדון גז הזקן שעומד בתור כמו כולם עם מספר ביד, מחכה לרופא שיספר לו שהכל בסדר, ושיכין את הצוואה </l>
          <l>ושלא ישכח לקחת את הכדורים בזמן, כי אחרת ישאר כאן קצת יותר מהזמן הדרוש </l>
        </lg>
        <lg number="5" type="stanza">
          <l>וכידוע לכם,ענין עדין ומדויק הדבר </l>
          <l>צריך להוריד את הבשר מהגריל ברגע הנכון </l>
          <l>שלא יבואו בתלונות הרעבים הזועמים ולפנות מקום לבשר הקטן הבא </l>
          <l>כי זה דרכו של בשר </l>
          <l>ודרך כל בשר ועגבנייה להיוולד בפיצוח ובפקיעה, להתבשל לנבול ולהיאכל </l>
        </lg>
        <lg number="6" type="stanza">
          <l>לכבות את הפיצוחים שלא ישרפו, ולכסות אחרי זה להכניס את הבמבות והמקרר גלידה </l>
          <l>אה כן,ויש גם פרחים בדלי שצריך להכניס </l>
          <l>להחליף להם מים </l>
          <l>שלא ינבלו,שיראו רעננים למחר </l>
          <l>יום שישי זה היום של הפרחים</l>
        </lg>
      </lg>
    </body>
  </text>
</TEI>
