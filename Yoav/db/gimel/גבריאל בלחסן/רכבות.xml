<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>רכבות 2</title>
        <singer classification="unknown">גבריאל בלחסן</singer>
        <writer>גבריאל בלחסן</writer>
        <composer>גבריאל בלחסן</composer>
        <album>רכבות</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>רכבות</head>
        <lg number="1" type="stanza">
          <l>אתה מסתכל לתוך החושך והרכבת דוהרת.</l>
          <l>שמש עולה, שמש שוקעת, שמיים מכחילים, משחרים, מאפירים.</l>
          <l>סתיו, חורף, אביב, קיץ.</l>
          <l>עצים, רוח, אנשים, כלבים, מרצפות, רחובות, ריח.</l>
          <l>מונית עוצרת בחריקת-בלמים, אשה זקנה יורקת על המדרכה.</l>
          <l>שקית-במבה צהובה מתעופפת ברוח,</l>
          <l>אתה מסתכל מבעד לשתי בועות-זכוכית מיימיות.</l>
          <l>הרכבת דוהרת.</l>
          <l>כוכבים, מנועים רוטטים, ילדה יפה מפשקת חיוך, מסוממת. </l>
          <l>הרגליים שלך הולכות, עוצרות, מתיישבות.</l>
          <l>אתה שותה מים, בירה. מעשן, מתקלח.</l>
          <l>קם בבוקר, בצהריים, בלילה.</l>
          <l>אתה חולה.</l>
          <l>הרכבת דוהרת.</l>
          <l>המנועים בוערים, השמיים שותקים.</l>
          <l>אתה מתנשף, הימים רודפים אחריך, אתה רודף אחרי הלב שלך,</l>
          <l>שפועם מהר מדי, יותר מדי.</l>
          <l>הרכבת בוערת. "לאן זה?" : אתה שואל.</l>
          <l>והקירות בחדר שלך רועדים. המזרון לא נוח, הצוואר תפוס, הראש שלך מתפוצץ.</l>
          <l>עוד רבע שעה, עוד עשר דקות, עוד חמש דקות, ואחרי זה</l>
          <l>האיש עם הטרייניג רץ ועוקף אותך מימין כלב משתין על עץ.</l>
          <l>אתה ממהר, אתה מאחר.</l>
          <l>הרכבת דוהרת.</l>
          <l>אתה בועט בדלת של הבית שלך, שלא נפתחת.</l>
          <l>אתה אוכל בעמידה, הטלפון מצלצל, אתה נרדם;</l>
          <l>המחוגים זזים שבוע, שבועיים, שנה, עשר שנים.</l>
          <l>השעון מצלצל, התופים דופקים. החלון שלך נפתח בסערה ודופק בקיר.</l>
          <l>אתה מתעורר, קם, בולע כדור, מתקלח, מצחצח שיניים, נתקע במקרר, שחוסם את המעבר. הטלפון מצלצל.</l>
          <l>סחרחורת, חוסר-יציבות, הפרעות בדיבור, פריחה בעור, בילבול, עייפות, חולשה מוגברת, שינויים בהתנהגות. שינויים במזג-האוויר, רוח קרה, גשם מגעיל, אנשים מכוערים, בחורות יפות, חזה גדול, רומני שיכור מגולגל בשמיכת-פוך פרחונית, מגולגל על המדרכה.</l>
          <l>קלונקס 0.5 מ"ג טבליות. כל טבליה מכילה CLNAZEPAM.</l>
          <l>פבוקסיל 1nk0qe0qmco0vgpqtkju11לטיפול בדכאון ובהפרעות-תפקודיות.</l>
          <l>המאופיינות במצבי-רוח ירודים ובהפרעות פסיכומטריות.</l>
          <l>לטיפול בתסמונות טורדנות-כפייתית.</l>
          <l>גשם, שמש קרה, מדרכה רטובה, עיניים חלולות מאיימות.</l>
          <l>משחקי-וידאו, מכוניות מתנגשות, שמנת להשמנה, חתול שחור,</l>
          <l>אוטובוס מאחר, נהג מונית חרמן, חברים טובים, כלבים נובחים.</l>
          <l>חתול שחור מיילל מתחת לרגליים שלך.</l>
          <l>שתיים בלילה אתה לא נרדם, אתה מתכסה בשמיכה,</l>
          <l>אתה דוחף את השמיכה, אתה מניח אתה הראש על הכרית</l>
          <l>והיא כמו אבן קרה.</l>
          <l>אתה מסתובב, מתקפל, מתמתח, ולבסוף קם ומעשן סיגריה.</l>
          <l>אתה מדליק אותה מתנור-החימום. החתול כבר נרדם על הספה לידך,</l>
          <l>שחוסמת את המעבר ואת הדלת.</l>
          <l>אתה חושב לצאת החוצה, אבל קר מדי וחשוך מדי.</l>
          <l>חודש שאתה כבר לא עובד.</l>
          <l>אתה פוחד,</l>
          <l>אתה פוחד מהפחד.</l>
          <l>אתה פוחד לפחד מהפחד.</l>
          <l>אז אתה מדליק את הטלוויזיה שלך בלי קול, שלא יקום השותף שלך,</l>
          <l>שבקושי ישן. שרק לפני שבועיים השתחרר מאברבאנל, והוא חבר שלך כבר מגיל תשע.</l>
          <l>היום הוא נפרד מהחברה שלו בפעם הרביעית, אבל הפעם הסופית.</l>
          <l>והוא חיוור והוא בולע כדורים.</l>
          <l>הוא מסתכל עליך ומבקש עצה, אתה רוצה שהוא יישן.</l>
          <l>גם אתה רוצה לישון, אבל לא יכול.</l>
          <l>אז אתה כותב, לפחות שיהיה על הדף, שתוכל לקרוא מחר בבוקר,</l>
          <l>שתתעורר בשירותים, אחרי הסיגריה והנס-קפה, שתמיד עושים טוב לבטן בבוקר,</l>
          <l>שיהיה מעניין, שלא הכל הולך לאיבוד בזמן הזה, שחולף לאט מדי, בזמן האחרון, בימים האחרונים, בשעות האחרונות, בדקות אלה ממש.</l>
          <l>אל ייאוש, יהיה טוב, אתה אומר. אתה מבלף, אתה משקר.</l>
          <l>אין לך מושג, כלום, נאדה. כמו סרט רע עם סאונד גרוע ותסריט עלוב.</l>
          <l>הים רע בחושך. מזל שיש מנורות, מזל שיש סיגרית שמפיגות את הבדידות,</l>
          <l>זה הבית הזה. זה הקירות האלה, והמכנסיים של המשוגעים שתלויים על הקיר,</l>
          <l>אני אומר לכם, אבל יהיה טוב,</l>
          <l>אני בטוח.</l>
        </lg>
      </lg>
    </body>
  </text>
</TEI>
