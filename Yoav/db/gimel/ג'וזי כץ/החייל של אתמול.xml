<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>החייל של אתמול</title>
        <singer classification="unknown">ג וזי כץ</singer>
        <writer>מרים ילן שטקליס</writer>
        <composer>missing</composer>
        <album>missing</album>
      </titleStmt>
      <publicationStmt>
        <date>2016</date>
      <publisher>Yoav Cohen and Maya Ben Tov, Ben-Gurion University</publisher><publisher>Yoav Cohen and Maya Ben Tov, Ben-Gurion University</publisher></publicationStmt>
      <sourceDesc>
        <p>The website SongLyrics: http://songlyrics.co.il</p>
      </sourceDesc>
    </fileDesc>
    <profileDesc>
      <langUsage>
        <language ident="he">Hebrew</language>
      </langUsage>
    </profileDesc>
  </teiHeader>
  <text>
    <body>
      <lg type="song lyrics">
        <head>החייל של אתמול</head>
        <lg number="1" type="stanza">
          <l>אני חושבת,</l>
          <l>על החייל אני חושבת.</l>
          <l>על החייל של אתמול -</l>
          <l>של הסדר.</l>
          <l>מן המדבר הגדול</l>
          <l>בא חייל.</l>
          <l>ועליו אני חושבת.</l>
        </lg>
        <lg number="2" type="stanza">
          <l>הוא ישב בתוכנו ככל האדם.</l>
          <l>מקומו לידו של סבא.</l>
          <l>וקרא הגדה, ואכל ושתה,</l>
          <l>ואמר שירה עם אבא.</l>
          <l>וצחק, ודיבר,</l>
          <l>והיה אחר.</l>
          <l>ואני רק אני יודעת מדוע.</l>
          <l>ראיתי היטב,</l>
          <l>עצב היה, מאוד, מאוד עצב.</l>
        </lg>
        <lg number="3" type="stanza">
          <l>ולא ככל האדם,</l>
          <l>לא עצב בקול רם -</l>
          <l>רק עיניו עצבות היו,</l>
          <l>רק ידיו עצבות היו -</l>
          <l>לא ככל האדם,</l>
          <l>לא ככל החייל,</l>
          <l>החייל של אתמול.</l>
        </lg>
        <lg number="4" type="stanza">
          <l>ורציתי לגשת אליו ולשאול -</l>
          <l>איפה אמא שלך?</l>
          <l>ורציתי לשאול:</l>
          <l>ילדה יש לך?</l>
          <l>ורציתי לשאול:</l>
          <l>מלחמה, זה לא טוב?</l>
          <l>ורציתי לשאול שאלות לרוב.</l>
          <l>לגשת אליו ביקשתי.</l>
          <l>לא ניגשתי,</l>
          <l>התבישתי.</l>
        </lg>
        <lg number="5" type="stanza">
          <l>לא אמרתי דבר,</l>
          <l>והוא לא אמר,</l>
          <l>נגע בראשי</l>
          <l>נגיעה חרישית,</l>
          <l>כמי שיודע סוד,</l>
          <l>כמי שיודע סודי סודות,</l>
          <l>והיתה ידו עצבה מאוד.</l>
        </lg>
        <lg number="6" type="stanza">
          <l>ואני חושבת,</l>
          <l>כל היום אני חושבת,</l>
          <l>אני חושבת על החייל של אתמול,</l>
          <l>זה הכל</l>
        </lg>
      </lg>
    </body>
  </text>
</TEI>
